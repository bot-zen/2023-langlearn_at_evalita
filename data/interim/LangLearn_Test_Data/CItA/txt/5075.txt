La speranza è, secondo me, ciò che ha fatto progredire il genere umano. Infatti, tra “nessuna speranza/probabilità” e “una speranza/probabilità” vi è un baratro immenso mentre, andando avanti tra una, due, tre speranze/probabilità, vi è solo un lieve, crepaccio.
La speranza ha impedito agli uomini e al mondo di essere grigi, depressi e cupi; e anche un depresso, in cuor suo, conserva forse ancora un briciolo di speranza.
Io non sono mai troppo felice, ma neanche troppo triste, e in questo momento spero più che altro le seguenti cose: avere un gatto, tornare a Favignana, andare bene a scuola...
Ma, a proposito di scuola, ho una forte speranza: per vari motivi a me ignoti, inizio ad avere fastidi da parte di alcuni della classe. Non capisco nemmeno perché: forse perché mi piace studiare, forse perché non mi piace il calcio, forse perché sono sovrappeso, non ne ho idea. Notò però che con questo gruppetto, quando non è controllato da quello che io chiamo “nucleo” (i miei compagni), come ad esempio nelle chat private su Facebook, riesco ad avere rapporti migliori che in classe. Sebbene ci dovrei essere abituato dalle elementari, mi dispiace, e la mia più grande speranza è che la situazione migliori.
