L’amicizia è un sentimento eterno a condizione di saperlo proteggere. L’amico di cui voglio parlare si chiama Kevin. È un ragazzo molto educato a cui voglio molto bene, siamo amici da circa sette anni ed è successo che una volta abbiamo discusso, siamo rimasti un mese senza parlarci, poi un giorno l’ho incontrato ci siamo abbracciati tanto forte   ormai eravamo talmente uniti che da quel momento siamo rimasti sempre insieme.
Io ho spesso un carattere infantile e lui è più grande di me e quando sbaglio mi corregge dicendomi una cosa che riesce sempre a convincermi «non fare cose di cui potresti pentirti» e così riesce sempre a convincermi. Spesso anche lui sbaglia e in quel momento sono io a convincerlo a non fare “cavolate”. Per lui l’amicizia è eterna e lo stesso per me. Non abbiamo molte cose in comune ma comunque riusciamo a trovarci proprio perché ci vogliamo bene e ci compensiamo a vicenda. Se ci sono problemi  di  comprenderci cerchiamo di capirci il più possibile. Secondo me l’amicizia è un sentimento importante, che non bisogna mai prendere o sottovalutare perché la vera amicizia è quella sincera e non tutti hanno la fortuna di possederla. S’incontra poche volte nella vita…
Ogni amico è dentro il mio cuore, l’amicizia è un sentimento tanto forte che neanche la forza di mille uragani riuscirà ad abbatterlo. L’amicizia è forza, aiuto nei momenti di bisogno, sincerità, conforto, bontà ma soprattutto è il calore che riscalda il cuore.
In ogni amicizia ci sono degli alti e dei bassi, è normale ma è proprio nei momenti difficili che si vede quanto sono forti le radici dell’amicizia, quella che dura per sempre!
