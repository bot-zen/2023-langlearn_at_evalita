Marta ha fatto il suo “debutto” l'anno scorso. Quando la professoressa ha chiesto chi voleva raccontare la pagina di antologia, solo lei ha alzato la mano. Era una storia molto facile da capire e altrettanto da raccontare, però Marta ha fatto colpo lo stesso. Quando si è alzata per andare alla cattedra l'ho vista veramente per la prima volta. Aveva fatto basket, diceva, e ascoltava la musica jazz. All'inizio non mi piaceva come tipa, ma mentre raccontava ho notato una cosa: io la storia non l'avrei certo esposta peggio. La lodai in fondo al cuore per il suo coraggio, perché quella volta il coraggio ha fatto la differenza.
Io non le ho detto niente, non ci siamo parlate.
Non so come sia nata la nostra amicizia. Però a me piaceva disegnare, a lei piacevano i miei disegni. Così ho iniziato a disegnare mentre lei mi guardava. Tutt'ora mi dice che non è giusto che io  so  disegnare così bene, mentre lei non sa fare niente. Io non la penso così. Verrebbe facile dire che lei fa dei bei temi, è veloce a studiare, a imparare a memoria le poesie, che non prende quasi mai brutti voti. Io direi semplicemente che Marta è molto intelligente. Ma non nel senso che studia molto e che prende bei voti, ma che è proprio intelligente di suo, molto più di me o di molti altri. Essere veramente intelligenti per me è una cosa importante e molto speciale. Comunque, all'inizio per me Marta non c'era. Io, insieme a molti altri, la consideravo un'intelligentona. Oggi non lo pensa più nessuno, perché Marta non è solo intelligente. Lei è molto altro.
Quando hai paura, oppure sei triste, ti aiuta. Tante volte è lei ad aver bisogno d'aiuto, anche se non lo fa capire. É spiritosa, chiacchierona, e c'è una cosa soprattutto che mi piace di lei: è molto schietta. Dice la verità in faccia senza farsi problemi, e così non crea fraintendimenti o caos con le altre persone. E si fa rispettare dagli altri dicendo quello che pensa. Io trovo questa cosa molto bella e importante; io, per esempio, non ci riuscirei mai.
Dall'inizio del primo anno ad oggi Marta è cambiata molto: ora è molto più solare, più allegra, più pronta ad aiutare gli altri.
Nei suoi confronti non avevo poi pregiudizi tanto cattivi o duri, ma ora posso dire di non aver mai conosciuto una persona come marta. Nel suo insieme, è proprio unica.
Io e  marta  condividiamo tante passioni. Secondo me la cosa che le piace più di me è il fatto che io la tratto come una persona normale (non sono particolarmente gentile con lei perché così mi aiuta con in compiti, né sono cattiva perché trovo che sia una secchiona). Lei è una persona normale come tutti. Il nostro rapporto è veramente sincero (e schietto): se una di noi sbaglia l'altra non si fa problemi a dirglielo, così come se una di noi parla male di qualcun altro, l'altra, se la pensa diversamente, lo fa notare.
Sì, posso dire di essermi sbagliata sul conto di Marta.
Decisamente!
