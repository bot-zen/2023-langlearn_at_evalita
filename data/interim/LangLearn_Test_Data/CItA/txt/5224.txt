La lettura è una cosa bellissima, che ti porta quasi sempre in un mondo non reale e che ti rilassa quando sei ansiosa.
Io ho sempre letto molto e non sono mai stata forzata a leggere. Per la mia prima comunione ho ricevuto da parte dei miei genitori un oggetto elettronico chiamato “Kindle”.
Con esso all’inizio del mese di maggio – quando me lo hanno regalato – leggevo di più perché mi divertiva toccare il “Kindle” per far avanzare le pagine. Con il Kindle puoi cercare le parole sul dizionario e evidenziarle.  Le   mie   preferite  sono i classici – come Polyanna – ma anche i libri di avventura – come i “Tre moschettieri” – che mi hanno incuriosito e in tre o quattro giorni li ho finiti.
Il mio problema non è finire i libri, ma scegliere il libro da leggere. I miei libri preferiti sono stati: “I tre moschettieri, ”Pollyanna” ed “Il giornalino di Gianburrasca”.
Per quanto ami leggere, scrivere non mi appassiona molto ed è per questo che mi impegno molto perché voglio diventare brava a scrivere come i miei compagni. Ora io sto leggendo un libro molto bello intitolato “Cuore”.
Anche se sono soltanto all’inizio mi ha già dato una spinta per leggerlo. Di solito leggo una mezz’oretta prima di dormire. In quella mezz’oretta però riesco ad uscire completamente dal mondo in cui vivo e  di  entrare nel mondo del libro.
La mia missione è di finire il libro “Cuore” in una ventina di giorni e di iniziare a leggere “Zanna Bianca” che mi è stato consigliato da mio fratello Tommaso.
La mia prima lettura è stata “La magica medicina” di Roald Dahl, con il tempo, ho letto tutti i libri di Roald Dahl.
