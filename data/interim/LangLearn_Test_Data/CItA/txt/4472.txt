La musica, è un mezzo per raccontare i fatti della vita anche senza delle parole e diversi tipi di musica possono suscitare diversi tipi di emozioni.
Con le canzoni si possono provare emozioni anche senza capire le parole, infatti quando noi ascoltiamo le canzoni inglesi molte volte non capiamo niente del testo, ma le ascoltiamo comunque perché ci piace il ritmo, mentre ascoltiamo la musica classica, anche se non contiene parole, perché la melodia esprime emozioni a seconda di come è strutturata la forma.
A me piace soprattutto il pop e il rap, per il loro timbro energico e la loro struttura ritmata che mi fanno sentire come se stessero parlando di me, visto che i cantanti per scrivere le canzoni parlano della vita di tutti i giorni.
La musica unisce i popoli superando tutte quante le barriere di razza, religione, nazionalità... perché quando qualcuno sa suonare bene non ti importa più di che posto o di che colore egli sia, ma pensi soltanto alla musica che sta suonando 
Di solito le canzoni classiche mi suscitano commozione dato che hanno quasi sempre un ritmo malinconico che trasmette tristezza e mi fanno sentire come un sasso che lanciato nel fiume va a fondo velocemente mentre una canzone con sbalzi di ritmo, movimentata mi da gioia, o, altrimenti anche energico e pieno di adrenalina.
E per tutto questo secondo me la musica è il miglior metodo di comunicazione del mondo.
