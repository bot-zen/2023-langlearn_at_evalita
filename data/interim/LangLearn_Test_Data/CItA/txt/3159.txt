A me piace molto leggere. Leggo spesso romanzi che raccontano la vita di un bambino e della sua reputazione a scuola.
Solitamente leggo la sera: finisco di mangiare e mi lancio sul mio lettone, ma mi divoro un solo capitolo della storia, perché la stanchezza mi addormenta.
Quando ero piccola i miei genitori, specialmente mio papà, mi raccontavano delle favole molto divertenti. Mi facevano ridere a crepapelle e non riuscivo a dormire. Mia madre, avendo capito che quelle storie erano troppo scatenate per la sera, mi ha iniziato a leggere racconti fantastici, come: La fabbrica di cioccolato, Il libro della giungla e il mio preferito, quello che mi ha letto più volte L’anello magico. Io leggo molto lentamente, non perché non sia capace di leggere velocemente, ma perché mi piace assaporare ogni parola, gustandomela al meglio.
I libri mi aiutano a superare i problemi, ogni protagonista ne ha uno, lo risolve con furbizia e questo mi insegna ad affrontare la vita nel modo giusto. I libri ci fanno credere di vivere due vite, la prima è la nostra, la seconda è quella del protagonista. Questa cosa credo che sia una vera e propria magia.
