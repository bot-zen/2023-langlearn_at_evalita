Questa è la storia della mia morte, ma non temete non è poi un racconto triste.
Tutto ebbe inizio in una calda mattina di luglio quando io, Matteo Mazzapicchio, stanco di una vita da avvocato e oppresso dalla vecchiaia tirai l'ultimo sopruso. La fine direte voi, e invece no! Un piovoso martedì d'estate, quel genere di giornate in cui la pioggia e il vento caldo mediterraneo si scontrano e danno quella strana sensazione invernale con i fulmini che folgorano il cielo notturno, io tornai come fantasma. Se ora voi siete sorpresi pensate come potevo esserlo io, circa tre giorni fa ero morto ed ora mi ritrovavo a camminare nella mia vecchia casa; ovviamente avevo pensato a un brutto sogno, ma quando allungai la mano, per aprire la porta in mogano della mia camera e invece di afferrare la lucente maniglia d'ottone, la trapassai, mi venne da svenire.
In genere, quando si pensa agli spiriti li si immagina come esseri maligni e assetati di vendetta, che incutono terrore nelle case sperdute; io, invece, sempre stato più tipo da salotto, non pensai neanche a queste opzioni e mi misi a fare qualcosa che da tempo mi mancava: leggere, cercavo di distendermi con uno dei miei romanzi preferiti: 20.000 leghe sotto i mari, di Jules Verne.
Rinfrancata la mente, che poi non ero più tanto sicuro di avere, pensai di andare da amici e parenti più cari per rasserenarli e parlare. L'unica cosa di cui mi preoccupavo era che i miei cari avevano quasi tutti la mia età e avevo paura di fargli prendere un infarto presentandomi come fantasma. Iniziai quindi a visitare figli e nipoti, riprendendo allegria e così passavo le mie serate in terrazzo a parlare felicemente, recuperando il tempo che la mia impegnatissima carriera mi aveva tolto.
Dopo un anno avevo capito dei miei cari più di quanto non avevo fatto in tutta la vita e così la mia anima fu libera, nel breve momento in cui lasciavo la Terra capii perché non mi ero potuto distaccare da essa prima: tutti abbiamo dei doveri nella vita e se non li portiamo a termine da vivi dobbiamo pensarci da morti.
