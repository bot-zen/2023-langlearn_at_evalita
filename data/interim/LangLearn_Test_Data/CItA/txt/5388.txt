Finalmente arrivo alla riunione. Ci sono molte persone in fila che devono prendere posto per la riunione con il professor Rossi. Do una sbirciatina per controllare. Niente. Continuo a cercare. Eccola lì. In un angolo una sedia vuota. Fatta apposta per me. Mancano poche persone, una decina più o meno. Più passa il tempo e più la voglio. Deve essere mia. Non gli stacco gli occhi di dosso. Ora mi sembra una poltrona quasi, quasi un divano. Eppure è solo una sedia in legno. Con le gambe rovinate. Con la seduta graffiata. Finalmente è il mio turno. Entro. Faccio un cenno di saluto a un mio amico. Mi giro verso la sedia. No! Qualcuno ha avuto la mia stessa idea. Ora quella sedia non è più vuota.
