Lo sfruttamento e la schiavitù minorile sono due problemi molto grandi che affliggono gli uomini che continuiamo a chiamare “Homo sapiens”, di questo nostro nome, secondo me ingiusto, parlerò meglio dopo.
Quando si sente parlare del “sorriso di Dio che lavora” spesso si pensa subito a paesi del Terzo mondo o simili. Come sempre, si evita di pensare che in Europa o in America del Nord ci sono gli stessi problemi di  pesi  in via di sviluppo. Certo, in Europa sono molti di meno: in totale sono 1,5 milioni, mentre in Asia sono 2,5 milioni solamente coloro che stavano nel giro del traffico di vite umane. Ma sono ugualmente persone.
In Italia i bambini e i ragazzi ridotti in schiavitù sono circa 50 mila. Qui gli stranieri sono solitamente arrivati per il traffico di vite che percorre il nostro Paese in lungo e in largo. Quando finiscono nelle grinfie di aguzzini vengono solitamente impiegati per furti e spaccio. Nemmeno negli articoli che ho letto ho trovato scritto che qui in Italia i minorenni in questa condizione non sono soltanto stranieri ma vivono così anche molti italiani. Questo anche nel sud Italia dove c’è un tempo di dispersione scolastica che va  da  1 al 25% di coloro che dovrebbero andare a scuola. Questo grande numero di ex-studenti spesso va a “lavorare” per la mafia facendo “il palo” in azioni mafiose oppure vendendo droga. Questa è la situazione in Italia abbondantemente censurata dai media, come in tanti altri casi. Faccio solo un esempio: come è possibile che una “missione di pace” provochi così tanti morti? 
Per rimanere sul tema della guerra parlo dei bambini soldato! Ci sono almeno 300 mila minorenni che combattono   per eserciti statali regolari  che  per eserciti di ribelli. L’età è varia: ci sono anche bambini che hanno meno di 10 anni. Certe volte questi bambini soldato devono portare oggetti per le truppe oppure fare le spie (citando Lemony Snicket “un bambino che fa la spia viene sospettato di meno rispetto ad un adulto”) ma altre volte devono fare letteralmente i soldati e combattere nelle prime linee. In tutti i casi o vengono uccisi nelle guerre o si ammalano nel corso di esse e muoiono poco dopo. Solamente i più “fortunati sopravvivono rimanendo però con disturbi psicologici, conseguenze di tutte le guerre. Non è cambiato niente dallo shock da bombardamento della Iª Guerra Mondiale?
I minorenni arruolati in eserciti regolari come i soldati non sono diffusi soltanto in Paesi in via di sviluppo. Non tutti gli Stati dell’ONU hanno accettato una modifica sulla Convenzione dei diritti del ragazzo che cercava di portare a 18 anni l’età minima per l’arruolamento bellico. Importanti paesi come la Russia, la Cina, l’Australia, il Regno Unito e gli usa non l’hanno messo in pratica. Io me l'aspettavo dagli Stati uniti è uno stato dove si finanziano i videogiochi e i film di guerra per poter mettere immagini belliche nella testa dei bambini.  Pensare  che l’avrebbe accettato ma non sarebbe stato molto verosimile.
Tutte queste informazioni già mi danno buone argomentazioni per sostenere che il nome sapiens sapiens sia errato… Se dobbiamo migliorare i modi per fare la guerra e se abbiamo coinvolto anche i bambini non dimostriamo certo una grande intelligenza almeno secondo me.
Ed adesso per continuare in bellezza questa sfilata di errori umani, o meglio disumani (sbagliare è umano, continuare a sbagliare per anni non esattamente), parlerò del lavoro minorile.
Dalla situazione della Londra ottocentesca descritta da Dickens in Oliver Twist cambia parzialmente solo il luogo, perché credo che a Londra la situazione sia solamente migliorata.
Ho già parlato della situazione italiana riguardo al lavoro minorile ed adesso parlerò degli altri stati. Il lavoro o meglio, lo schiavismo minorile sta diminuendo, sia grazie all'istruzione che ha creato minore opportunità di lavoro che grazie ai boicottaggi verso le aziende che utilizzano il lavoro minorile per poter vendere di più mettendo sul mercato prodotti a metà prezzo.
Spesso i bambini lavoratori sono impiegati nella tessitura, nella lavorazione dell'avorio, e di pietre dure, nell'agricoltura, nella lavorazione del tabacco e come minatori. Spesso sono stati venduti per saldare debiti come le persone fanno con gli assegni.
Questa carrellata di argomentazioni sullo sfruttamento minorile credo che basterebbe a tagliare almeno il secondo sapiens al nostro nome. E ci sono migliaia si altri motivi che non si potrebbero elencare e che una mente umana non riuscirebbe a contenere. Noi non siamo migliori degli animali. Noi siamo belve feroci da quando Caino uccise Abele. Forse noi possiamo fingerci pacifisti, ma si attacca in branco il diverso. Se Dio ci ha posto al centro dell'universo con la possibilità di innalzarci e degradarci abbiamo scelto la seconda opzione potremmo ancora tenere il punto di partenza ma i troppi sforzi che dovrebbero essere impiegati non piacciono a nessuno. Perciò coloro che non sono d'accordo devono solo accettare la situazione. I tempi non sono, secondo me, maturi per un cambiamento. Chissà se nei decenni successivi  il  Homo sapiens non sarà fatto unicamente di presunzione.
