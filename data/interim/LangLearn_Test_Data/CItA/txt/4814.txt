Essere maschio, essere femmina
Quando avevo 6 anni ero molto timida, avevo paura quasi di tutto e appena venivo toccata mi facevo sempre male, non volevo fare niente e non sapevo organizzarmi. Ora sono meno timida, ho meno paura e non mi faccio male quasi mai. Col passare del tempo sono diventata più responsabile, mi sono adattata e ho un’ ambizione: voglio diventare un’ archeologa esperta ma, per diventarlo, devo essere concentrata a scuola e a casa mentre faccio i compiti. A dodici anni sono iniziate a piacermi molte cose, per esempio, cucire e cucinare, occuparmi di animali e bambini piccoli. Sono diventata abile nei lavori manuali e casalinghi, ho più spirito d’avventura e sono diventata brava in molti sport. Mi piace uscire, ma non trovo mai l’occasione giusta, confidarmi e sentire confidenze che non svelo mai a nessuno. Io penso che queste qualità siano tutte femminili ma possono essere adatte anche ai maschi. Una mia amica alle elementari veniva presa in giro e chiamata maschiaccio solo perché le piacevano il calcio e le carte Pokemon. A lei, forse, non piaceva essere femmina ma a me piaceva e piace esserlo solo che, di questi tempi, ho paura perché le donne vengono sempre maltrattate e uccise ma, a parte questo, mi piace essere femmina.
