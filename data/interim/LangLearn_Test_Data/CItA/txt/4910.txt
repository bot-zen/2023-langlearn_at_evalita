Mi chiamo Dimitri. Sono rumeno ma forse si capisce dal nome. Quando ero veramente molto piccolo sono arrivato in Italia con la mia famiglia, ma un giorno mi sono ritrovato in un angolo di una strada periferica di Roma. Mi trovò una persona. Era albanese si chiamava Dhurim. Era arrivato negli anni ’90, e, a forza di furti, con il tempo era riuscito a creare una banda di ladri che gli donavano tutti “i guadagni”  Avevo, quando Dhurim mi prese, circa tre anni. Per due anni mi teneva nel ripostiglio che era il covo della banda stava sulle rive dell’Aniene. A cinque anni mi considerò adatto per rubare e mi obbligò a seguire un mio compagno che era fra i dieci bambini e ragazzi della banda il più abile a rubare: per questo aveva il compito di istruire i nuovi arrivati.
Con lui stetti un anno e mezzo. Mi portava a fare furti negli autobus e nelle metro. Presto imparai a rubare. Sui mezzi pubblici prendevamo portafogli e telefonini solitamente aspettavamo che qualcuno scendesse sulla banchina o sul marciapiede e gli mettevamo le manine in tasca togliendo ciò che trovavamo. Non sempre la vittima se ne accorgeva, per ridurre al minimo il rischio agivamo sempre alle prime luci dell’alba o alla sera molto tardi. Le persone assonnate sono più facili da derubare: questa fu una delle prime cose che appresi. Non ci accadde mai che in quelle fase orarie qualcuno se ne accorgesse, in altri orari, un paio di volte accadde e dovemmo scappare. O fuggivamo o venivamo acciuffati e portati alla polizia, la scelta era quella.
Dopo quell’anno e mezzo la polizia fece controlli nella zona del nostro covo che ovviamente venne scoperto. Io ed un altro paio di amici riuscimmo a scappare anche se avevamo il dubbio se forse era peggio essere presi dalla polizia o essere ritrovati da Dhurim dopo una lunga fuga. Quest’ultimo però non fu abbastanza veloce e venne preso assieme a tutti gli altri. Per avere soldi per mangiare continuavamo a rubare, ora solamente portafogli, perché non sapevo a chi avrei potuto vendere i telefoni. Tirai avanti per qualche mese vagabondando in Roma e dintorni e rubando di tanto in tanto qualcosa finché non trovai un nuovo padrone. Era italiano si chiamava Guglielmo. Faceva la spola tra la Puglia e Roma a commerciare pomodori. Mi chiese se volevo un lavoro gli serviva un nuovo bracciante per il campo dove faceva coltivare pomodori. Accettai.
Stetti tre anni in Puglia a piantare, innaffiare e infine raccogliere i pomodori. Era stancante ma mi sentivo meglio rispetto a quando rubavo: capivo che essere un agricoltore era una cosa più onesta che rubare anche se non perfettamente legale (ma quanto ancora non lo sapevo). Quando avevo dieci anni ci fu una svolta importante nella mia vita. La polizia entrò nel campo dove io, assieme a numerosi altri braccianti, lavoravo in nero ed arrestò Guglielmo. Noi fummo mandati in un CIE ma stranamente riuscimmo ad avere in pochino di tempo, il permesso di soggiorno. Un’associazione cattolica si era offerta per far lavorare i più vecchi e per far stare al sicuro i più giovani, come me per i primi anni poi cominciai anch’io a lavorare cosa che faccio tutt’ora. Quest’ultima esperienza ancora fortunatamente non finita, mi ha fatto capire quanto sono stato fortunato. So bene che la mia storia non è unica, è uguale a centinaia migliaia di altre. Quante ingiustizie ci sono ancora. E le persone coinvolte non ne parlano con nessuno sapendo ciò che  gli  aspetterebbe se l’aguzzino lo scoprisse e sapendo che rischierebbero di finire malamente nel loro paese. Così facevo anch’io: non mi sono ribellato per colpa delle leggi e per la paura delle punizioni. Ma siamo in Italia.
