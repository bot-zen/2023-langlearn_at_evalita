Per me la bellezza è una sensazione strana e mutevole. Molte volte suscita felicità  alle  persone alle quali si presenta. La bellezza può variare per qualunque persona. Essa può essere la compagnia di un amico, guardare le stelle nello sconfinato cielo, osservare il sole al tramonto. La bellezza è ascoltare i propri idoli in una giornata che non va, in modo che ve la stravolgano. Si può trovare nello sguardo di una persona che ti vuole bene, nell’affetto che ti trasmette, nel sorriso gioioso di un bambino. Io penso che la bellezza è mutevole perché oltre alla felicità può far percepire anche un po’ di nostalgia. Come quando due anziani vedono le foto di quando erano giovani, rimpiangendo i tempi che non torneranno e l’innocenza perduta dell’età. Ma provando in loro una sensazione di bellezza assoluta, quella bellezza che ti fa sciogliere il cuore e ti commuovere, ti fa sentire un po’ di nostalgia ma è una sensazione fantastica, che ti fa sentire bene. La bellezza a volte procura anche timore, paura. Perché si teme il confronto con essa, si ha paura di essere insignificanti, privi di qualunque potere, si teme di essere respinti. Allora ci si allontana dalla bellezza. Ma essa dovrebbe essere vista dal suo lato gioioso. Questa sensazione oltre che provarla la possono trasmettere tutti. Per una mamma può essere mettere al mondo una nuova vita, vedere i primi passi di suo figlio, ascoltare la sua prima parola, vederlo crescere. La bellezza non si fa vedere sempre, ma se sei giù di morale e la vedi è una cura a tutti i tuoi malesseri. Essa la vedo in particolare in una persona, che con un semplice saluto mi rende felice e solare. La bellezza è il suo sguardo, il suo sorriso. Questa è una sensazione meravigliosa che secondo me tutti, alla fine, proveranno nella loro vita. La bellezza è una sensazione unica.
