In un paesino viveva un boscaiolo molto povero che, avendo molti figli, non riusciva a sfamarsi. Un giorno, affidò i figli all’orfanotrofio, e vendette la casa. Con il ricavato andò nel bosco per tagliare la legna. Arrivato ad un albero, prese l’ascia e si avvicinò per tagliarlo. Ad un tratto comparve una vecchia che si mise tra l’ascia e l’albero.  il  boscaiolo si fermò e le chiese: «Chi sei? Cosa vuoi?» la vecchia rispose: «Sono una maga e se verrai con me, ti darò pane e soldi». Il boscaiolo la seguì senza esitare e si incamminarono nel fitto bosco. Arrivarono ad una meravigliosa casetta e il boscaiolo rimase incantato: era tutta rimessa a nuovo, pulita e luccicante, molto grande, aveva i fiori alle finestre, il tetto rosso e le mura piene di decori e piante, comignolo fumante che faceva capire quanto fosse caldo e accogliente l’interno. Appena entrati, arrivarono in uno strano salone. C’erano molte poltrone attorno al camino e, in tutti gli scaffali, strane pozioni. La vecchia lo portò in cucina e gli preparò una cena squisita.
Finito il pasto il boscaiolo disse: «Ormai è buio, non posso tornare indietro. Mi fai restare la notte?» La vecchia lo accompagnò volentieri in camera da letto e lo lasciò riposare. Mentre si sistemava nel letto, il boscaiolo, pensò alla grande  bontà della maga, ai suoi figli e ai soldi che gli avrebbe dato la vecchia.
In quel momento un cagnetto piccolo, piccolo si affacciò dal davanzale e disse: «Scappa, la maga è, in realtà, una strega cattiva e, al mattino ti vuole uccidere!» Il boscaiolo, spaventato, chiese: «Come faccio? E il buio e fuori non si vede niente!» Allora, il cane, senza proferire parola scese giù nel salone e addentò la vecchia che, vedendo il boscaiolo confessò tutto il suo piano.
Il cane, senza pietà, trascinò la vecchia nel camino. A quel punto il boscaiolo corse all’orfanotrofio e portò i figli nella nuova casa dove vissero per sempre.
