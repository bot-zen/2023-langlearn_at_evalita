Io sarei una canzone intitolata “The fool on the hill”. Parla di un uomo lasciato solo e abbandonato da tutti, come io mi sento sempre di più. E, come nel titolo, sono considerato un matto. Ad esempio, ieri a mensa mi chiamavano “omosessuale” e ho risposto: «E che ci sarebbe di male?» e hanno continuato a prendermi in giro e considerarmi scemo, emarginandomi. Anche su Facebook ho ricevuto insulti simili. Tutto questo solo perché mi piace studiare, leggere e non fare sport. Ingiustamente mi sento anche lasciato solo dai miei genitori. Dico “ingiustamente” perché non stanno troppo tempo con me perché mia nonna si è rotta la rotula e dovrà stare un po’ di tempo sulla sedia a rotelle e la devono aiutare. Sempre sui miei genitori (e questo non mi pare ingiusto) mi dà fastidio il fatto che per loro saltare un’attività sia una cosa eccezionale. Ne ho molte e preferirei saltarne qualcuna per avere più tempo libero. Sto tutto il tempo occupato dalle attività o fare i compiti per cui solitamente il mio “tempo libero” vive una freddezza silenziosa. Ho rarissimi momenti di allegria, e penso che tutte queste cose hanno causato il mio nervosismo riguardo alla scuola.
Il mio nervosismo riguarda soprattutto i compiti, i libri e la ricreazione. Spesso faccio vari compiti in più per paura che  ce n'erano  da fare. Ed ogni volta che c’è un controllo quaderni scateno un putiferio di compiti a “puro scopo inutile di sicurezza”. Con i libri ho il terrore che il mio compagno se li dimentichi per cui li porto tutti io fra le lamentele dei miei genitori e la felicità del mio compagno. Io che non sono felice voglio almeno dare la felicità agli altri. Con la ricreazione torno in classe molto prima della sua fine (o proprio non esco) per paura di non fare in tempo a tornare.
Tutto ciò mi ha reso nervoso, emarginato e infelice:  Insomma  mi sento proprio come è descritto l’uomo di “The fool on the hill”. Ma nessuno lo capisce o lo vuole capire.
