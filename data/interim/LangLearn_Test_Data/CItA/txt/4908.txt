Il semaforo non accenna a scattare. Mi guardo all’indietro. È ancora lì. Non posso crederci. Sta seguendo proprio me.  ne  sono sicuro. Finalmente scatta il verde. Senza fretta attraverso la strada. Giro a destra. Ma niente. È ancora dietro di me. In preda al panico inizio a correre. Non penso più a niente. Solo a scappare. Ma lui mi sta ancora seguendo. Inciampo. Mi acchiappa. Mi mette le manette accusandomi di omicidio. Mi fa entrare in una macchina blu. Sono spacciato. Gli sbirri mi hanno scoperto!
