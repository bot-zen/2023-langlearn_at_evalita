Secondo me litigare è una cosa normale, può capitare fra amici, parenti o anche con i propri genitori. Io litigo spesso, ma le liti che faccio non sono mai durate più di un giorno. A me non piace litigare, infatti dopo una discussione cerco di chiarire le cose. Le mie liti non durano più di un giorno, anche perché sono su argomenti stupidi. Ad esempio una volta stavo giocando alla play station con un mio amico, e io stavo vincendo cinque a zero, lui però uscii dalla partita prima dello scadere del tempo della partita. Io mi arrabbiai perché potevo segnare altri gol aumentando ulteriormente il risultato. Lui mi contraddiceva dicendo che non ce l’avrei fatta, e da lì cominciammo a litigare. Io me ne andai in salone lasciandolo da solo in camera. Dopo qualche minuto pensai che per una stupidaggine tale non potevo litigare, ed   anche mio ospite. Tornai in camera dicendogli che era tutto a posto, e che avremmo fatto una partita insieme invece che contro. Tutti litigano, chi per questioni più importanti e chi per meno, ma la cosa più importante è saper perdonare e trovare un compromesso. Secondo me si litiga perché noi non siamo tutti uguali e quindi su alcune cose abbiamo punti di vista diversi dagli altri. Non pensandola ugualmente ne discutiamo pensando che la nostra opinione sia giusta, ma comunque bisogna rispettare le opinioni altrui, e non attaccare gli altri e imporre la propria opinione.
