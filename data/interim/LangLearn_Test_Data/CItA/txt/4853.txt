La penna magica
La penna faceva tutto per conto suo, più brava del primo della classe. Mario si divertiva un poco a starla a vedere, poi sentiva i suoi amici che lo chiamavano, sotto la finestra le sussurrava: «finisci tu il compito, intanto io vado a fare il bagno nel fiume». In quel momento stava scrivendo un tema di Storia da dover consegnare alla professoressa il giorno dopo ma non appena Mario uscì smise di scrivere e si addormentò. Quando tornò a casa non si preoccupò di niente e mise tutto nello zaino. Il giorno dopo, sicuro che la penna avesse fatto il suo lavoro, consegnò il quaderno alla professoressa ma appena lo aprì gridò:  «Mario perché non hai finito il compito?!». Mario sbigottito cercò invano di inventarsi una scusa ma poco dopo la penna uscì dall’astuccio e chiarì tutto. Gli alunni rimasero stupefatti ma la professoressa no, perché disse che già da un po’ di tempo sospettava che Mario usasse una penna magica così gli illustrò come si usa e come comportarsi con lei e lo avvertì che lei non dice bugie e che si deve riposare. Poi lo mandò a posto e continuò la lezione.
