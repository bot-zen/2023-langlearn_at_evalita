Io sono un banco in una classica scuola media. Come praticamente tutti i miei simili ricevo in media una scritta  vandalistica  ogni ora e anche oltre.
Io penso che esistano ben cinque tipi differenti di scrittura abusiva scolastica: il primo è un’incisione provocata da pezzi di ferro stili di provenienza ignota... inoltre spesso sono insensati: il più inciso su di me è: oao sono aoui giusto come esempio. Il secondo è il più diffuso scritte o disegni con penna anche questi non sempre sensati. Ad esempio uno dei miei è “Fun v/ Coldplayv” significato a me semi-ignoto bisogna solo sperare che col tempo se ne vadano. Il terzo, non troppo utilizzato è quello di scrivere con la matita, usato per lo più per disegnini. Io li preferisco, basta che qualcuno ci prema un po’ sopra perché scompaiano. L’importante è che non venga cancellato apposta con la gomma o si trasforma in una vera tortura. Vi è la tecnica “bianchetto sul tavolo" utilizzato sia  per le macchiette insensate che per “assillanti motivi umanitari” tappare i buchi sul tavolo. Questa è l’ultima “arte” studentesca. Con  gli arnesi più disparati si inizia a praticare un buco sul tavolo. Io sono stato fortunato ne ho solo uno lievemente accennato mentre un mio vicino ne ha quattro di cui uno portato a compimento: lo trapassa da sopra a sotto.
Ma le mie pene non sono finite: infatti come banco reggo molti effetti personali dello studente, questo per me è solo un problema lieve tanto mi hanno fabbricato robusto.
La cosa peggiore per me sono le gomme da masticare appiccicate sotto di me da tempo immemore e nessuno ha il coraggio di toglierle. Ed io, sino alla morte dovrò tenermele addosso. Tanto divenuto inutile sarò buttato, o usato come legna da ardere come tutti gli altri banchi.
