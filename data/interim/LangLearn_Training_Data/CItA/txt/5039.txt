Io e le mie due cuginette, ogni settimana, quando eravamo piccoline, andavamo da nonna, detta fischiona perché fischiettava sempre, un giorno andammo da lei e ci fiondammo in camera… non credevamo ai nostri occhi c’erano tre sedioline rosse rosse come il fuoco con a fianco un magnifico tavolino adatto alla nostra altezza… nonna ci disse: “Ragazze ora finalmente potete sedervi normalmente e non più sulle pagine gialle impilate”.Noi tutte felici ci sedemmo e ci accorgemmo che erano di altezze diverse. La mia era perfetta per me e ci stavo sopra comodissima ma se ci scambiavamo le sedie o mi stava troppo stretta o le gambe mi rientravano nello stomaco. Man mano che crescevamo (dopo tanti bei pranzetti) ci accorgemmo di non entrarci più, ma anche per via della scuola e per via dei compiti non avemmo più occasione di sederci e nonna triste le buttò e quelle sedie piccole e di un rosso ormai sbiadito rimasero per sempre vuote.
