Il mio dolore più grande è stata la perdita di mio nonno Iliano da me chiamato nonno Lillo: era il nonno con cui avevo un legame molto particolare. Mio nonno quando stava con me diventava bambino, lui era il mio compagno di giochi. Con lui passavo ore a girare il giardino in cerca di animali o piante. 
Era gennaio e faceva un freddo cane; mia madre ricevette una telefonata e mi disse: «Stasera vai da nonna» Io non sapevo cosa pensare ma non dissi nulla. Quel giorno non mi fu detto nulla, ma me lo disse mio padre in una piovosa giornata d’aprile. Stavo tornando a casa quando mio padre mi disse: «Benedetta, tuo nonno Lillo è morto»  Io iniziai un pianto infinito e dissi che non poteva essere vero stavo sicuramente facendo un brutto sogno e che domani mattina mi sarei svegliata e tutto sarebbe finito; poi mi accorsi che era verità: quando chiamavo mia nonna e chiedevo di mio nonno mi diceva che non c’era per vari motivi. Quell’estate quando andai da mia nonna sentii un vuoto, anche a Roma mi succedeva ma lì diventava un vortice che piano piano diventava più grande; anche quando ridevo non mi calmavo ma solo quando ricordavo quel vuoto si colmava.
Da quando è morto mio nonno penso che la morte non se la merita nessuno e che non bisogna piangere quando uno ci pensa;  deve  essere  felice  di averla conosciuta.
