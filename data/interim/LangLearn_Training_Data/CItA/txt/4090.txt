Contesto storico: la storia si svolge durante il 1700, periodo dell'Illuminismo, ma, soprattutto, come si racconta nel libro, durante la Rivoluzione Francese. La storia si svolge in Liguria, in un luogo inventato, Ombrosa, un paesino nel verde.
1. La famiglia di Cosimo è composta dal padre, il Barone Arminio Piovasco di Rondò, dalla madre, figlia di un generale, la Generalessa Corradina Piovasco di Rondò, dall'abate Fauchelafleur, dal Cavalier Avvocato Enea Silvio Carrega, fratello illegittimo del Barone, dalla sorella grande Battista, da Cosimo e da Biagio.
2. Cosimo sale sugli alberi perché respinge un piatto di lumache preparato dalla sorella Battista. Il Barone lo vuole chiudere in castigo, ma lui, invece, sale sull'elce di fronte alla casa. L'albero è un simbolo: Cosimo non ne scenderà mai più. Il gesto di Cosimo è quello della ribellione, della fuga dalla famiglia. Cosimo cambia stile di vita completamente.
3. Cosimo non scenderà più. La sua resistenza e la sua organizzazione gli permetteranno di vivere nel miglior modo possibile, sebbene quella sugli alberi rimane sempre una vita abbastanza rudimentale.
4. A occuparsi dell'educazione fu l'abate Fauchelafleur, che però, in un periodo in cui Cosimo aveva voglia di studiare, sale sugli alberi a insegnare. Poiché Cosimo aveva molta voglia di leggere, egli era costretto a ordinare libri scomunicati da un libraio di Orbecche. La voce corse fino al tribunale e l'abate fu arrestato. Morì in prigione.
5. Il primo amico vero di Cosimo fu un bassotto che lui trova e che poi scopre essere appartenuto a Viola. Lo chiamò Ottimo Massimo e con lui fece di tutto: cacciò, pescò, condivise il tempo. Inoltre si fa amico una gallina e una capra, che gli forniscono rispettivamente uova e latte.
6. Cosimo condividerà la passione per la lettura con Gian Dei Brughi, un brigante che salva dal carcere con cui poi farà amicizia. Questi perderà la voglia di rubare ma acquisterà quella di leggere. Cosimo, a furia di prestargli libri, ritroverà il piacere di leggere. Gian dei Brughi, però, finisce appeso per la gola. Il significato di questa vicenda secondo me, è che, prima o poi, tutti scoprono libri come il brigante, che da quando comincia a leggere non smetterà fino alla morte, o come Cosimo, che riscoprirà qualcosa di indimenticabile che lo seguirà per il resto dei suoi giorni.
7. Cosimo incontra Viola per la prima volta appena salito sugl alberi e arrivato nel giardino dei d'Ondariva, all'età di soli dodici anni. Con lui stringerà una sorta d'amicizia, anche se in segreto ne è innamorato. Dopo poco tempo, però, i d'Ondariva mandano Viola in collegio, dove resterà fino alla maggiore età. Cosimo, nel frattempo, vivrà molte avventure, ma tuttavia non si scorderà di lei. Si rincontrano quando lui avrà circa 24 anni, e lei circa 21, e allora  scoppiò  l'amore. Ma in seguito a determinati fatti (pretendenti, disaccordi, gelosie) Viola se ne andrà e non tornerà più, lasciando Cosimo pazzo e pentendosi amaramente del suo atto.
8. Cosimo, all'età di ormai 65 anni, invecchiato e malato, decide di salire sulla punta dell'albero dove si era stabilito, e sorprendentemente non cade. In quel momento passa una mongolfiera spinta dal vento verso di Cosimo, e lui, spiccando un balzo, si aggrappa all'ancora pendente e vola via. Dopo l'attraversamento di un golfo, la mongolfiera riappare, ma Cosimo non c'è più.
Io penso che Cosimo sia salito sulla mongolfiera perché un tempo, molti anni prima, aveva promesso che non avrebbe più toccato terra. In questo modo, qualunque sia stata la sua fine – che sia caduto in acqua o salito in cielo – non toccò mai terra. La sua promessa, per la quale sarebbe rimasto tutta la vita sugli alberi, è stata mantenuta.
