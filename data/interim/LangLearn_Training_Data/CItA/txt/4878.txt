Conobbi Gaetano sette anni fa, il primo giorno di prima elementare, capitammo insieme per pura scelta del destino... Avevo appena sei anni, era il primo giorno delle elementari e aspettavo con il fiato dimezzato e il "cuore in gola" davanti a quella porta grigia che a me sembrava enorme e curiosa, lo strano ingresso a un mondo nuovo. La campanella suonò e insieme ai miei genitori entrai nella classe che mi avrebbe ospitato per i cinque anni delle elementari, mi sentivo spaventato, disorientato ma anche, senza un motivo a me noto, contento; prendemmo posto o meglio presero posto, io restai in piedi, quando mi accorsi di quello che accadeva non era rimasto che un solo banco, l'ultimo della fila centrale, mi sedetti.
Eccomi lì, incredulo e entusiasta, con classe e compagni del tutto sconosciuti in quel momento, non so come ma mi scappò una timida frase diretta al mio compagno di banco "Ciao, sono Matteo" la risposta attese un po', ma venne "Ciao, sono Gaetano" in quell'attimo mi passò ogni paura, sentivo di aver trovato una persona speciale, da cui non mi sarei mai separato, anche ora, mentre racconto, Gaetano è accanto a me.
Pian piano io e Gaetano iniziammo a conoscerci meglio; l'11 settembre fui il primo a ricordarmi del suo compleanno, d'altro canto ero l'unico in classe a sapere quando fosse.
Con il tempo la sua forma divenne sempre più familiare, capelli castani, occhi marroni, magro e di media altezza, saprei comunque riconoscerlo tra mille altri, il suo carattere è unico.
Non dimenticherò mai il 9 di settembre 2007 perché quel giorno non conobbi solo un amico con cui giocare a supereroi ma anche una persona leale con cui potermi confidare; il mio migliore amico.
