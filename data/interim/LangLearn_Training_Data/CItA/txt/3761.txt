L’anno scorso è capitato un bellissimo episodio in famiglia: a maggio è nato il mio fratellino Rocco.
Già dalla domenica mattina in cui mia nonna mi ha svegliato all’improvviso gridando: «È nato, è nato!» già da allora mi sono sentito felicissimo e pronto a tutto per lui. Ho avuto una sensazione bella e indescrivibile, ma non so cosa mi sia successo, il cuore mi è partito a mille e sono saltato giù dal letto per prepararmi il più velocemente possibile e precipitarmi in ospedale dove il mio fratellino stava nascendo. Sono passati 13 mesi e mezzo da quella mattina in cui mia madre mi  ha  detto che forse era incinta, ma non dimenticherò mai, non lo dimenticherò mai nemmeno il giorno in cui ho preso Rocco in braccio la prima volta né dimenticherò il giorno in cui mi ha sorriso la prima volta, ma soprattutto non scorderò mai e poi mai il giorno in cui è nato: con la reazione isterica di mia sorella Anna, la preoccupazione del mio gemello Diego e la mia ansia, tutti calmati e addolciti dalla vista di nostra madre che stava bene con il nostro dolce fratellino.
Il mio fratellino è per me il più grande tesoro che ho e che potrò mai possedere.
Adesso in famiglia siamo quattro bambini: io, Anna, Diego e Rocco, e a me sinceramente va bene così. Il mio fratellino ha due  in  occhi che mi fanno pensare a un cielo e un mare infiniti senza confini tutti e due di un celeste chiaro bellissimo; ha i capelli biondi come i miei e io di solito mentre gioco con lui gli faccio il ciuffo come il mio (riesco a fargli il ciuffo come il mio perché ha un sacco di capelli, è il bimbo più pieno di capelli che abbia mai visto); ha un nasino piccolissimo con cui io faccio sempre naso a naso giocando con lui; Rocco, a cui è stato attribuito da noi il soprannome Ciciuzzo è abbastanza goffo ma è carino. L’altro giorno ha persino imparato a prendere le cose con le sue mani da solo, senza che noi gliele  mettiamo  in mano, e io sono fiero di tutto quello che fa, dal mangiare al fare le pernacchie sputando. Rocco mi dà un senso di sicurezza; vederlo ridere, sorridere o anche piangere, mi dà sicurezza, non so perché e non mi importa basta avere lui. Sono felice di avere un fratellino così.
