Caro diario,
devo condividere con te un episodio che mi ha reso allo stesso tempo triste e felice. Per poterlo comprendere dovrò raccontare la storia sin dal principio. Mio nonno, Angelo, vive con con noi da quando ho tre anni, gli sono molto legata. Quando ero piccola passavo interi pomeriggi nella sua camera a giocare a carte (mio nonno è molto bravo e mi ha insegnato molti giochi) o a guardare delle vecchie fotografie. Per me, mio nonno, è una delle persone più preziose che ho al mondo. Quest'anno, a settembre, è partito per Firenze presso dei nostri parenti, è sempre stato molto lucido e non ci preoccupavamo a lasciarlo andare da solo.
Quando è ritornato ci siamo accorti che non era più lo stesso.
Ripeteva sempre le stesse frasi, si vestiva male, sbagliava a prendere le medicine.
Dopo molte visite abbiamo scoperto che ha un tumore al cervello e che lo avremo ancora con noi per pochi mesi, forse settimane.
Passano i giorni e io lo vedo sempre peggio. Non parla quasi più, è del tutto dipendente da mia mamma e dalla mia famiglia. Abbiamo deciso di non portarlo all'ospedale, perché lì soffrirebbe e basta e perché lo vogliamo  con noi quando sarà il momento di dirgli addio.
Sabato mattina, stava molto male, non apriva gli occhi e non riuscivamo a farlo alzare dal letto.
Quando mi sono svegliata lo sono andata a trovare e, quando gli ho detto «Buongiorno nonno!» ha socchiuso gli occhi e mi ha sorriso. Mi veniva da piangere, anche mia mamma si è commossa, non voglio perderlo. Quel sorriso così  calo  e conosciuto!
Mia mamma sta soffrendo molto, anche se non lo dà a vedere e questo mi fa stare male, perché non se lo merita. Quando aveva sedici anni sua mamma si ammalò di tumore al seno e lei si fece in quattro per sostituirla e per accudirla nel migliore dei modi, ma mia nonna non ce la fece e morì.
 Sò  che prima o poi tutti muoiono, ma è difficile accettarlo.
Quando ero piccola dicevo a mio nonno che lui sarebbe diventato l'uomo più vecchio del mondo e che avrebbe battuto il record e lui rideva; ora  sò  che non sarà così.
Quando la sera sono triste mi rifugio nella camera di mio nonno, che ormai sembra una stanza d'ospedale, e gli stringo la mano e così  sò  che in realtà lui sarà sempre con me.
