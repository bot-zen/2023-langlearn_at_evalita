Sto facendo ordine nella libreria e sto su una sedia, in precario equilibrio. Controllo a tentoni se c'è qualcosa sull'ultima mensola, ma non riesco bene ad arrivarci. Mi metto in punta di piedi cercando di non cadere. Finalmente tocco qualcosa. Controllo che non ci sia nient'altro, prendo l'oggetto, e poi scendo dalla sedia.
È un vecchio libro così impolverato che non si legge nemmeno il titolo. Ci soffio sopra per mandarci via la polvere. Mi entra nel naso e negli occhi e per una decina di secondi starnutisco come una pazza. Quando mi riprendo leggo il titolo: Sogni di mitiche avventure. A quanto pare non sono l'unica a sognare una avventura, magari nel (relativamente) lontano Settecento al tempo dei pirati e dei duelli con le sciabole. Magari in groppa a qualche creatura mitologica e misteriosa. Magari  un  avventura molto pericolosa, di quelle di cui ti viene voglia soprattutto quando la mamma ti vieta di uscire quando è buio perché è "Assolutamente troppo pericoloso". Amo sognare di essere protagonista di queste intrepide avventure avventure che io, una ragazzina timida e abituata a stare comoda in una bella casa con tutto quello che potrei desiderare, non sarei mai e poi mai in grado di compiere. Ma a me andrebbe bene un qualunque tipo di avventura... mi piacerebbe un sacco fare una vita avventurosa... Poi mi fermo e mi mordo il labbro con una punta di rimorso in bocca. Il rimorso ha un sapore orribile. Ha un sapore acre e aspro come un limone solo che non riesci a mandarlo via con un bicchier d'acqua. È un po' come un riflusso. Ti tornano su i pensieri che hai fatto prima e ti dici "Come ho fatto a pensarci!". Ci sono tanti bambini che affrontano avventure, che non sono esattamente come quelle che sogno io, ma sono avventure ben peggiori, avventure che li porteranno alla morte o ad una vita prematuramente infelice (anche se non c'è mai  un  età adatta per l'infelicità). Di cosa sto parlando?? Avrei un milione di esempi da fare. Il primo riguarda i bambini soldato, un altro i bambini usati per rubare, un altro ancora sono i bambini usati come schiavi, e per finire,  i  lo sfruttamento di bambini minorili nel campo del tabacco, della tessitura, dell'elettronica...
Lo sfruttamento dei minori mi fa venire la rabbia alla testa, una rabbia nera, così nera che non si può distinguere niente. I bambini a cui viene cancellata l'infanzia, sostituita da una vita nella più misera tristezza, nell'assenza di quello che tutti i bambini amano fare: sognare. I bambini non distinguono il bene dal male, la base di tutta la vita viene con le fondamenta invertite. L'innocenza di ogni bambino, la sua purezza, la sua libertà vengono spazzate via e non torneranno.
Io penso che la causa di tutto questo sia la modernità. Se non avessimo tutte queste cose elettriche per esempio i computer o i robot che puliscono i pavimenti, ci sarebbe ancora bisogno di mano d'opera. E se ce ne fosse più bisogno ci sarebbero più posti di lavoro, a quel punto molta gente non dovrebbe rubare. Ma questa è la causa nei paesi moderni. Invece nei paesi come l'India o tanti altri la colpa è del governo oppure delle spese, certa gente non si può permettere il dottore, una casa o addirittura un pasto e quindi la gente ruba. E dato che anche  li  cominciano ad arrivare oggetti moderni si sta formando anche lì questo circolo vizioso. Secondo me questa cosa si può risolvere, ma con la cooperazione di tutti e molto, molto lentamente.
