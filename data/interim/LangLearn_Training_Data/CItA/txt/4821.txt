… Lo sposo disse: «Veramente la tua serva è così abile? È così abile da tessere un vestito con gli scarti del lino?» «Beh, si, si lo è» disse la ragazza. «E come si chiama?» le domandò allora lo sposo. «Ma insomma! Siamo noi che ci dobbiamo sposare, e ancora non so come ti chiami!» disse la ragazza con tono arrabbiato. «Va bene, io mi chiamo Mario, così va meglio?» «Decisamente! Il mio nome è Ginevra!» disse la principessa e se ne andò via arrabbiata: aveva intuito che la sua serva lo stava conquistando. Ad un tratto, Ginevra, decise di andare da una maga. Così fece e quando si trovò di fronte a lei le chiese se poteva fare un incantesimo in modo che le cose tornassero a posto. «D’accordo!» disse la maga «Domattina lui ti amerà più che mai». Ginevra era contenta di aver avuto la meglio sulla serva, ma, nonostante questo, andò a dormire con un brutto presentimento. La mattina dopo si presentò al matrimonio tranquilla: la felicità regnava e sembrava che ci fosse solo lei al centro dell’attenzione. Ma la felicità e la tranquillità svanirono pochi minuti dopo quando gli invitati e la sposa videro Mario: «Aiuto un mostro!» si senti dalle panchine della chiesa. Mario era diventato brutto, gobbo, basso e con i capelli grigi tutti spettinati. A quel punto Ginevra svenne. Mentre tutti gli invitati la soccorrevano, la sposa, vide la maga malvagia in mezzo al nero che le disse: «Tu volevi che Mario ti amasse, diventando brutto, nessuna fanciulla si sarebbe permessa di sposarlo, cosi il giovane doveva accontentarsi di te!» Quando Ginevra riprese i sensi fu costretta a sposare Mario, ma lo sposò di controvoglia e disse: «Io ti amo per quello che sei internamente, non esternamente».
