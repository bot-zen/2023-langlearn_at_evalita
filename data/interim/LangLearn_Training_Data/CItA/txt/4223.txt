Primo giorno di elementari, mi sentivo grande e grosso con il mio atteggiamento vivace, pensavo di comandare tutti, di gestire la situazione.
Non è che sia cambiato, ma in prima elementare ero davvero molto agitato. Mia Madre mi tratteneva l'entrata, non voleva che entrassi perché mi riteneva troppo immaturo.
 Infondo  tutte le mamme fanno così ma, per quanto ricordo, quella volta mia mamma ha esagerato.
Sono entrato per ultimo nella mia nuova aula e mi sono arrabbiato con mio padre e mia madre perché mi avevano fermato a lungo per salutarmi.
I posti della classe erano tutti occupati, tranne uno, l'ultimo banco, fila centrale dove c'era seduto  un'altro  ragazzino della mia età.
Appena l'ho guardato, mi ha fatto subito un'ottima impressione, avevo capito che il primo che avrei conosciuto sarebbe stato lui.
Sarebbe diventato il mio primo vero migliore amico.
I suoi capelli scuri e lunghi e il suo sguardo deciso mi attiravano come una calamita.
Da quel giorno il mio obbiettivo era diventato solo uno: fare amicizia con Matteo Mazzapicchio.
Subito abbiamo iniziato a parlare di giochi e di cartoni animati.
Se non sbaglio, parlavamo del cartone Nemo, insieme ricordavamo le scene divertenti del film e ridevamo come dei pazzi.
Era da cinque minuti che ci conoscevamo e per cinque minuti abbiamo riso insieme. In seguito alle nostre risate, sono entrate le nostre tre nuove maestre.
Sinceramente, non sapevo se fidarmi pienamente di Matteo, allora, quando arrivò il momento del primo appello decisi che quella era la prova dell'amicizia.
Nessuno conosceva il mio cognome, se Matteo avesse riso e avesse iniziato a prendermi in giro, non sarebbe stato un vero amico.
Al mio turno, nell'appello, tutti iniziarono a ridere, ma io non sentivo gli altri e guardavo solo Matti che fu l'unico che non rise e disse: «Che cognome Buffo, è molto bello!». Decisivo come un gol all'ultimo minuto, Matteo Mazzapicchio era diventato il mio migliore amico!
Il primo mercoledì delle scuole elementari, l'11 settembre, Matteo  fù  il primo a ricordarsi del mio compleanno.
Ero felicissimo. Mi ricordo anche che come regalo, mi fece un fantastico disegno che ancora oggi conservo nella nostra cartellina segreta che nascondevamo sotto lo scatolone dei giochi.
A metà anno, quando la maestra Lucia ci cambiò i posti, io piansi e ogni giorno che non eravamo vicini di banco non vedevo l'ora che arrivasse la ricreazione per stare con lui.
In cortile eravamo gli unici che correvamo su e giù, destra sinistra, non ci fermava nessuno.
Giocavamo a Super Eroi. Un gioco niente male, lo farei ancora.
Noi due avevamo un codice segreto che nessuno sapeva... veramente nemmeno noi lo sapevamo, ma era questo il bello, riuscivamo a capirci al volo con strani segni inventati sul momento.
Sette anni di amicizia no stop, senza freni; un filo dritto per dritto e nessuna interruzione; più che un filo, un filo spinato che nessuno può toccare. Solo noi.
