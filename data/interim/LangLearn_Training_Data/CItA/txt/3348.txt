A volte gli adulti mi fanno proprio irritare. 
Ad esempio, quando si arrabbiano con una persona, si arrabbiano anche con tutto il resto del mondo.
Gli adulti non ammettono mai quando sbagliano, deve sempre essere colpa degli altri (molto spesso di noi ragazzi) non è mai colpa loro.
La cosa che forse odio di più è quando gli adulti rimproverano noi ragazzi, guai se osiamo negare, perché  ovviamente gli adulti hanno sempre ragione. Alcune volte non ci lasciano nemmeno spiegare come sono andate le cose.
Io credo che gli adulti abbiano dimenticato quello che facevano da ragazzi, che non ricordino tutte le cavolate che sicuramente hanno fatto. Forse era troppo tempo fa. E poi, credo che a volte gli adulti sono più immaturi dei ragazzi. Poi quando tornano dal lavoro si lamentano di quanto sia stata dura quella giornata e che noi non li aiutiamo abbastanza, ma non capiscono che anche la scuola non è proprio una passeggiata al luna-park. 
Per non parlare dei vestiti, perché se c’è qualcosa che a noi piace a loro non va bene, o è troppo da grandi o è brutto.
Gli adulti, più precisamente i genitori, quando un figlio vuole qualche cosa, dicono sempre che ce l’ hai  già, che costa troppo, c’è troppa fila alla cassa, si rompe subito ecc., insomma trovano tutte le scuse per non comprarlo ai figli. 
Ma c’è da dire che gli adulti molto spesso ci aiutano a ci proteggono, ci vogliono molto bene.
