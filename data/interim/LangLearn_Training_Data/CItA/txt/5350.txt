Mi presento sono Jacopo e ho 11 anni. Come penso che sappiano tutti i ragazzi della mia età l’estate è un periodo speciale dove le menti di uomini e ragazzi recuperano lo stress e la stanchezza del duro lavoro  e della scuola; ebbene vi parlerò proprio di una mia estate passata. Come al solito io e la mia famiglia abbiamo passato le vacanze nelle Marche in un paesino vicino Fermo che si affaccia sul mar Adriatico, Sant’Elpidio. Sebbene non sia paragonabile a molti altri paesi io ci sono molto affezionato e ogni volta che ci ritorno mi vengono in mente i ricordi che mi fanno stare bene, ricordi di quando ho conosciuto per la prima volta i miei amici e di quando sono andato a nuotare senza i miei genitori. Quell’estate purtroppo, i miei amici erano iscritti a un corso di vela lasciandomi da solo a giocare a carte sotto l’ombra degli ombrelloni e la storia non mi piaceva affatto. Mi ricordo che ero annoiato e non avevo la minima intenzione di iscrivermi ma mia madre veramente una brava persona, e soprattutto buona madre, ha subito intuito quello che provavo e mi iscrisse in seguito. Lo venni a sapere soltanto la mattina dopo quando stava iniziando il corso e mi ricordo che ero più furioso di un leone infastidito. L’istruttore all’inizio mi è sembrato cattivo e un fannullone, ma in seguito ho scoperto che era una persona  per bene  e così ascoltai la lezione e  partì  per primo. La sensazione che  ho provato  era indescrivibile: il rumore delle onde che si infrangevano contro la deriva, il vento mi alzava i capelli e la mia faccia era  diritta contro l’albero con la mano impegnata a manovrare il timone, insomma una cosa davvero fantastica. Da quel giorno avevo capito che non potevo giudicare una cosa dall’apparenza e il corso continuò  con io che  mi divertivo un mondo. Inoltre il 29 Luglio, il mio compleanno vinsi addirittura il terzo posto alla regata per festeggiare la fine del corso, gareggiando con i ragazzi  con un’esperienza estremamente superiore alla mia e con venti nodi di vento. Insomma è stata veramente un’esperienza fantastica e non vedo l’ora che arrivi di nuovo l’estate. Vorrei concludere il testo con una frase: amo il mare  e l’amerò per sempre!
