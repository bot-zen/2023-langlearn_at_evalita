Io mi chiamo Gloria ho undici anni ma mi chiamano tutti Glory. Ho un carattere molto gentile, ma a volte mi arrabbio un po’. Ho gli occhi verde-grigio, i miei capelli sono di un castano-biondo, ho la bocca rosea e le guance soffici. Le mie abitudini sono due: una di queste è andare a mangiare dalla nonna soprattutto nei giorni festivi, l’altra è quella di andare a fare la spesa con i miei genitori perché mi diverte molto. Il mio più grande difetto è chiacchierare con la gente ma il più bel pregio che ho è essere amata dalla mia famiglia.
Mi piacciono molte cose tra cui: leggere storie e poi interpretarle; io ho una grande fantasia che varia a seconda del mio comportamento. Tante persone mi definiscono molto simpatica; infatti un giorno un signore amico di mio padre, mi disse che io ero una bambina da quaranta denti perché io sorrido molto per un solo motivo: sono contenta di me stessa! Ma soprattutto di quello che faccio. Credo che il sorriso ti possa aiutare molto, è come se fosse un secondo compagno di viaggio. Io fisicamente mi definisco cicciotta, ma ne sono fiera. Ho molti sogni da progettare da grande come: diventare scrittrice o farmacista. Pratico uno sport: ginnastica artistica anche se vorrei fare nuoto. Il mio hobby è suonare il pianoforte inventandomi nuove canzoni. Mi piace la musica classica come a mia madre. Come passatempo mi piace guardare fuori dalla finestra, ma mia madre non vuole. Il mio colore preferito è il celeste color del cielo;  Mi  piace ammirare il cielo perché ci sono le nuvole con le loro strane forme come: una faccia, un animale oppure un palloncino che sta per scoppiare. Questa sono io: una bambina semplice ma creativa. Quando vado a letto mia madre mi dà sempre il bacio della buonanotte, così faccio dei bei sogni. Il mio animale preferito è la tartaruga perché sono meravigliose e il loro colore è di un verde brillante. I miei attori preferiti sono Tom Cruise, Richard Gere e Giulia Roberts. Io amo i film perché mi riempiono la testa di avventure e fantasia. Mi piace disegnare paesaggi perché quando disegno tutto si anima, è come se fosse nella realtà: piume di uccello mi cadono sulla testa, il sole che splende nel mare, i fiori che si muovono lentamente, la corsa dei coniglietti e le nuvole  a  cui scendono piccole gocce e si appoggiano delicatamente sull’erba...  Io  sono una bambina affettuosa ed è per questo che amo la mia famiglia più di ogni altra cosa.
