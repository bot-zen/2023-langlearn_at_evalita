Un fratello molto speciale!
La mia vita è cambiata completamente da quando avevo tre anni.
In verità è cambiata già da quando avevo un anno e mezzo, con la nascita di un fratellino. E sapete, questo, cosa voleva dire? Essere trascurato da mamma e papà, e io questo lo odiavo e lo odio ancora! Il suo nome è Stefano, cioè “ l’incoronato “, e sin da quel momento l’ho odiato con tutto il mio cuore. Per molti, avere un fratellino più piccolo può essere o sembrare una gioia, ma soprattutto per me e poi con così poca distanza di età, può essere un incubo: ero costretto a dondolargli la culla, a  dagli  le carezze, e baciarlo... non dormivo la notte per colpa sua, mangiava tutto lui e, per giunta, dormiva nel mio stesso letto! Veramente non lo sopportavo, finché... dopo un vaccino, il vaccino più brutto della sua vita, si rivelò super eccitato, per molti aspetti violento e nervoso, con tic e movimenti molto brutti. Passò circa un anno e preoccupati, mia madre e mio padre, l’hanno portato da un pediatra che ha scoperto che lui soffriva di una forte forma di autismo,  in cui  non si poteva esprimere e controllare, e la cosa pi brutta era che sarebbe stato per sempre così, nella sua vita!
...Avevo tre anni e lui ne aveva solo due! Io non seppi in maniera così diretta, anzi per molto tempo ne restai all’oscuro, di questa malattia così brutta, capendo però, che mio fratello era malato e mamma e papà erano molto tristi 
Allora in quel momento, non capisco ancora come ho potuto, ho pensato che tutto il mondo davanti a me non esisteva più, c’era solo paura, e soprattutto, un fratello che era un mostro, strano e cattivo, e mi sentii inferiore rispetto ai miei compagni di asilo, odiando così Stefano ancora di più quanto    l’odiavo  prima. La cosa più orrida di ciò era che questo mio odio non era esplicito, ma molto profondo e nascosto.
Passarono gli anni...
Finii l’asilo nido, frequentai e terminai i quattro anni di scuola materna e iniziai la scuola elementare e ancora non ero contento di quello che avevo! Intanto mia madre e mio padre capirono l’esigenza della presenza di un sostegno per Stefano, che peggiorava sempre di più.
Trovarono così Francesca, giovane mamma che aveva anch’essa un figlio autistico (di nome Luca).
Lei stette con Stefano per molti anni, finché ci disse che lei non era la persona più adatta a Stefano e ci consigliò, quindi, Eleonora (che ancora oggi  stà  con lui), studiosa della malattia, molto giovane, che mi ha fatto cambiare il mio modo di pensare su Stefano... E attraverso giochi e condivisioni, riuscii a comprendere, pian piano, la bellezza e la verità di ciò che avevo: un fratello eccezionalmente speciale! Un fratello strano ma speciale! Un bambino molto sensibile, con una capacità di essere semplicemente  sé  stesso, enorme (proprio come “Simple”), la speranza nel suo cuore di diventare un giorno come me e quelli che lo  circondavano , la bontà di dire la verità nel suo cuore, la felicità di avermi come fratello, e solo all’età di sette anni ho capito la grandezza dell’amore che Stefano, provava per me e la sciocchezza che per tutta la vita ho fatto, odiandolo!
Solo da qui ho capito che avevo un grande fratello; da amare a sua volta e una vita felice che non si era ancora “serrata”.
Con il tempo che passava il mio amore per lui si faceva sempre più grande anche se la realtà mi sbarrava gli occhi e in   momenti il cuore: ormai era sempre più evidente la sua impotenza e non poter parlare e l’invidia da parte sua, vedendo gli altri suoi compagni di classe migliori di lui. Ma io ormai non mi scoraggiò più: la mia vita ormai è cambiata, si è riempita di felicità e amore, e potrà cambiare tutto ma non in questo! Non mi importa  che  ho un fratello disabile, e poi ora comunica sempre di più, grazie a numerose terapie e cure che fa! Comunque ora ho capito che tutti siamo diversi e uniti, e per questo, dico sempre di rispettare tutti, anche i disabili e persone con me cattive, perché  daltronde , la speranza è sempre l’ultima a morire!
