Penso solo a te. Molte volte quando torno a casa sfoglio gli enormi album di foto. Piango ad ogni singola foto in cui sei presente. Eri molto importante per me anzi,lo sei ancora. Spero che tu torni da me. Così chiudo gli occhi e desidero con tutto il cuore che quando li riapra, ti veda  li  davanti a me che mi aspetti. Ma niente. Vedo solo quella sedia vuota ormai da troppo tempo. La tua sedia preferita dove,per me ti dondoli ancora. Quella sedia bianca, candida e dolce come te. Ricordo quando mi mettevi sulle tue gambe e giocavamo insieme  finche  non ce la facevamo più. La tua sedia ha ancora quel tuo delizioso profumo che ti mettevi sempre. Non smetto più di piangere, appena penso o mi parlano di te, ma non piango perche mi hai fatto star male e non voglio sentirne più niente di te, anzi ti voglio un bene che nessuno può descrivere a parole mi manchi, da troppo tempo. Sei il mio ricordo fisso,ogni istante penso a te guardo ancora quella sedia piena di ricordi meravigliosi. Quella sedia messa al centro del salone che occupa ormai il centro del mio cuore. E spero di rivederti presto, per riabbracciarti,e farci quelle lunghe gare di corsa. Voglio stare con te, vorrei tornare piccola per salire sulle tue spalle, giocare ad acchiapparella, per costruisci la nostra casetta con gli enormi cuscini del salotto. Sono stanca di guardare quella sedia e di mettermi a piangere, voglio far finta che tu tornerai da un lungo viaggio e far in modo che quella sedia mi ricordi solo cose belle. Sei scomparso nel nulla; e vorrei tanto riuscirti a trovare. Ti voglio tanto bene. Guardo ancora le tue foto. Sfoglio bene l’album. C’è una foto con noi due di quando ero piccola. Finalmente c’è un sorriso sul mio volto. Mi asciugo le lacrime. Mi alzo e mi siedo sulla tua vecchia sedia. Ti sento qua con me, che mi stai vicino. Non vedo l’ora di rivederti. Ti voglio bene Nonno.
