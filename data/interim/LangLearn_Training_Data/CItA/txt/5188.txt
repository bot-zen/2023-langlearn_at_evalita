Ogni volta che ho qualche problema, prima di parlarne a qualcuno, le prime persone che mi aiutano a dimenticare tutto sono i personaggi di un libro o i cantanti delle mie canzoni preferite.
Più della musica, i libri mi fanno estraniare dal mondo, mentre la musica con le canzoni che voglia o no, mi ricordano di più quello da cui sto scappando. La differenza tra quando leggo e quando ascolto la musica è che quando sento la radio o l’mp3 nello stesso tempo faccio qualcos’altro come fare i compiti o stare al computer mentre se leggo faccio quello e basta. La musica è come un accompagnamento, invece un libro è il mio migliore amico, che mi distrae nei momenti brutti e mi permette di condividere con lui momenti felici .
In un libro io mi ci immergo ed è come se io stessi in un altro mondo mi trovassi insieme a personaggi e guadassi quello che fanno dall’esterno. 
Nella mia vita ho letto veramente molti libri da Erafan a Geronimo Stilton e mi piace veramente molto il genere fantasy, soprattutto le saghe e Harry Potter, Percy Jakson o la serie segreta. Quello che mi piace di più delle Saghe è che non si fermano ad un libro solo, ma che la storia continui, e così anche le avventure.
Un genere che mi sta interessando molto di questi tempi è il giallo, come Sherlock Holmes, Agatha Christie. Sono molto belli perché non sai mai cosa può succedere; è totalmente imprevedibile! Da un momento all’altro può morire impazzire o essere accusato  di  qualcuno, quindi ti viene naturale continuare a leggere col fiato sospeso. Mi sono piaciuti moltissimo i racconti di Sherlock Holmes, il mio preferito parla di Sherlock Holmes obbligato a non investigare più e Watson che vanno in un paesino per le vacanze, ma succede un fatto molto strano: due fratelli che vengono trovati morti. Così Sherlock Holmes indaga (anche se non dovrebbe)  a  risolvere il caso. Mi è piaciuta la storia perché il colpevole è molto inaspettato quindi mi ha molto sorpreso. Di Agatha Christie mi sono piaciuti molto “Dieci piccoli indiani”, “L’assassinio di Roger Ackroyd” e “C’è un cadavere in biblioteca”. I primi due sono molto famosi, il terzo, invece, almeno che io sappia, è meno famoso, già dal titolo si capisce la trama, cioè che in una casa molto ricca viene trovato il cadavere di una ragazza e Miss Marple indaga. La storia è molto complicata ma al finale si risolve tutto, e nella confessione dei colpevoli tutte le reti di dubbi si sciolgono, e sembra tutto molto semplice.
Insomma, cosa rappresenta per me la lettura di un libro? Per me rappresenta un rifugio dal mondo intero, dove posso nascondermi e che niente e nessuno può né potrà mai togliermi.
