7.2.2014 
Scuola Kaniji, secondo giorno di scuola. Cammino per i corridoi e vedo gruppetti di amici che chiacchierano intanto che aspettano il suono della campanella. Nessuno si avvicina a me, gli altri ragazzi si conoscono già da due anni, mentre io a malapena da un giorno. Stare qui a Tokyo mi fa sentire molto sola, non conosco né la lingua né persone. Un posto perfetto, insomma. È già la terza volta che cambio città, prima sono stata sia a Madrid che a Parigi, dove, difficilmente, mi sono abbastanza integrata. A Madrid ci sono volute ben tre settimane per far amicizia con una persona e il brutto era che non sapevo lo spagnolo, quindi lei dopo un po', stanca di gesticolare per farmi capire le cose, ha rinunciato e si è allontanata da me. Si chiamava Lola, era anche lei un po' un'emarginata. Un altro problema enorme che ho sempre avuto nelle città in cui mi sono trasferita è stato il capire le lezioni. Prima in spagnolo, poi in francese e adesso in giapponese. Come cavolo faccio a capire quello che dicono? E alle interrogazioni, come rispondo? 
Ommioddio, una ragazzina si sta avvicinando a me. Mi guardo dietro, magari la ragazzina sta andando verso un'altra persona. No, sta venendo proprio verso di me. È una ragazzina della mia classe, è molto timida, ma abbastanza d'accordo con tutti quanti. O almeno mi ha dato questa impressione. «Ciao» mi dice. «io sono Mel». Io le dico «Anche tu sei italiana?» «No», mi risponde lei «ma mia madre insegna italiano in un liceo linguistico. Ti va oggi di sederti vicino a me?». «Sì, volentieri», sto scoppiando dalla gioia. Forse ho trovato un'amica! Stiamo insieme tutto il giorno, chiacchieriamo, facciamo disegni stupidi, sul banco e caricature degli insegnanti. Ora, caro diario mio, devo andare a dormire, ho un sonno terribile. A domani!
8.6.2014 
Scuola Kaniji, ultimo giorno di scuola dell'anno scolastico. Cammino per i corridoi insieme a Mel, ormai siamo diventate migliori amiche. Mio padre ha detto che resteremo qui un bel po' di tempo, il suo lavoro va a gonfie vele. Io sono felice, perché andrò alle superiori con Mel e so che non avrò più problemi. Mel mi ha insegnato il giapponese, quindi il problema della lingua ormai non c'è più. Sono così felice! Ora, devo andare a dormire, domani vado a fare una gita con Mel al lago. A domani!
