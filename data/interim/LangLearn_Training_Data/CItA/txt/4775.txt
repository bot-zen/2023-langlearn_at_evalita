Dall’inizio della scuola il pensiero che mi tormentava di più era che tra poco si  faceva  il campo scuola. Finalmente il giorno della partenza è arrivato: tutti agitati, montagne di valigie e i genitori che fanno il loro quarto d’ora di raccomandazioni. Fino a quando i pullman non si aprono e sciami di ragazzini entrano cercando le persone con cui si dovrebbero sedere. Noi, la prima B, ci siamo messi in pullman con la prima C. Io mi sono seduta vicino a Margherita, e intanto che il pullman partiva, chiacchieravamo con Giulia e Francesca, le nostre vicine di sedile. Salutati i genitori siamo partiti verso Subiaco, e ci siamo fermati vicino al fiume Aniene, dove abbiamo fatto rafting. Io avevo una paura terribile, perché era la prima volta che facevo rafting con cascatelle e curve. Sono capitata in canoa con Margherita, Francesca e Carolina, Cecilia e Matilde della IC. Visto che noi eravamo il gruppo più gentile abbiamo lasciato passare tutti. Quando siamo tornati alla partenza ci hanno fatto fare due esperimenti, uno sul fiume e l’altro sugli animaletti che lo abitano.  Dopo, arrivati in albergo, hanno detto le camere, ed io stavo con Maya, eravamo tutte e due abbastanza scontente non perché non volevamo stare l’una con l’altra, ma perché eravamo solo in due. Abbiamo pranzato e dopo pranzo siamo usciti e ci hanno spiegato dove si tenevano le gare e i simboli. Siamo tornati verso le sette, abbiamo avuto un po’ di tempo a nostra disposizione. Abbiamo cenato e poi c’era l’animazione, dove c’erano giochi e balli di gruppo. Dopo “Hey baby!” siamo andati a dormire, perché non ce la facevamo più. Il giorno dopo è stato forse il più duro: è stata una giornata tutta di orienteering. All’inizio mi stavo perdendo, poi però con l’aiuto di Benedetta ho trovato le altre lanterne. Verso mezzogiorno siamo andati a pranzo e poi quasi subito siamo tornati sul campo dell’orienteering. Sono partita bene però alla fine mi sono persa e mi hanno aiutata a tornare indietro. Nel pomeriggio ci hanno spiegato la gara che  si doveva  fare il giorno dopo: il regolamento, le squadre e le sottosquadre, le penalità e quello che  dovevamo  fare all’arrivo. Siamo risaliti su e Francesca mi ha fatto una treccia molto bella e particolare. Quando siamo scesi per cena abbiamo scoperto che non c’era l’animazione ma una lezione sulle api. Maya si è arrabbiata tantissimo e ripeteva che non le importava niente dei “Mielisti” e che da grande non le serviva sapere come si faceva il miele. Dopo la spiegazione dei “mielisti” hanno detto le squadre della gara del giorno dopo. Io sono capitata con Aly, Rumyana e Luca Angelini. Dopo siamo andati a dormire e io e Maya siamo rimaste a chiacchierare cinque minuti. Il terzo giorno è stato il più bello secondo me   La mia squadra si chiamava “Gli orsi”, un nome non tanto azzeccato perché, a dire la verità, non eravamo tanto forti. Io e Rumyana eravamo la seconda sottosquadra e abbiamo timbrato abbastanza presto, ma siamo tornate un po’ in ritardo perché a Rumyana faceva male la milza. Arrivati,  Io , Francesca, Margherita, Carolina, Giulia, Sara, Benedetta, Maya Emanuele e Francesco, siamo saliti su una collinetta a chiacchierare. Siamo scesi per la premiazione. Gli Orsi non si sono qualificati ma molte squadre della nostra classe sì, gli Orientisti sono arrivati primi, la squadra di Sara secondi, I cavalli volanti quarti per dieci secondi e I cinque avvoltoi sesti. Abbiamo vinto la coppa delle sezioni, è stato bellissimo! È stata un’esperienza fantastica, l’unica cosa brutta è che a me e Maya hanno messo in camera solo in due. Ma per il resto è un’esperienza indimenticabile, la consiglierei a tutta la gente del mondo.
