Io sono Veronica, ho 11 anni e vivo a Roma insieme a mia sorella Maria Letizia, mia mamma Linda e mio papà Augusto.
Da quando ero piccola, avevo una grande passione per i libri, mi piaceva sfogliarli, guardare le immagini e leggere tante nuove storie.
Io, verso la prima elementare, ma già da quando ero piccola, andavo ad ascoltare le storie da una signora molto brava, di cui non ricordo il nome.
Continuai a leggere tantissimo, mi piaceva entrare in storie nuove, e piene di fantasia, e mi appassionai sempre di più alla lettura.
Però, nella scuola elementare, con il passare del tempo, le maestre cambiarono ogni anno ed ebbero, tutte, metodi  e usanze diverse.
Alla fine non ci stimolarono molto a leggere e io persi questa passione per la lettura.
Adesso io mi ritrovo a “barcollare” tra i libri della classe, mi faccio catturare dal panico quando guardo un libro che ha tante pagine e penso che non lo finirò mai, ma, invece,  qualcuno  può contenere tanti disegni e poco testo come il libro “Hugo Cabret" che adesso sto iniziando a leggere perché la storia mi appassiona molto. Questo libro lo apprezzo anche perché mi fa conoscere i personaggi anche attraverso i disegni particolareggiati.
Adesso non mi piacciono molto i libri e non mi piace molto leggere, anche perché sono stata viziata da mia sorella che, ovviamente sotto mia richiesta, mi leggeva i suoi libri la sera come: La Divina Commedia, Il Fiore del Decameron ecc.
Mi abituai a questo metodo e anche in quarta mi feci leggere tanti libri da lei però la mattina. Adesso io leggo i libri solo la sera nel letto quando non dormo, la domenica e il sabato  la  mattina verso le cinque.
Mi piace leggere i libri la sera perché mi addormento con il pensiero dell’ultima frase letta e ci rifletto su fino al momento di crollo per la stanchezza. Il mio genere preferito sono i libri comici e divertenti come Il Diario di una schiappa , Gli sporcelli eccetera.
Dall’inizio della scuola media ho letto: Lo Stralisco insieme ai miei compagni in classe, Matilde, da sola a casa, la Magica Medicina, da sola a casa e Gli Sporcelli, da sola a casa.
Io spero che l’esperienza di tre anni nella scuola media mi riesca ad appassionare alla lettura e che mi apra mondi nuovi.
