Sette figli, un marito, tanti amici e un cuore enorme. Era la mia maestra di italiano, la maestra della scuola G.G: Badini, Daniela Lucchetti. Ha più o meno cinquant’anni ed ha i capelli biondo scuro lunghi fino a metà collo. Non è molto alta, anzi, un po’ bassetta. Ha gli occhi sul colore verde in un viso un po’ tondeggiante e rossiccio.
Vestiva sempre con i pantaloni, una camicetta e le scarpe basse, non da ginnastica, per stare più comoda. Quando, però, c’erano i ricevimenti con i genitori si vestiva tutta elegante: con il vestito, la collana, i bracciali, ma non con le scarpe con il tacco. Molto simpatica, esigente, a volte severa, ma se una volta  capita  di far qualcosa di sbagliato ci  passa  sopra.
Stima tantissimo una persona in particolare: la professoressa Di Francesco. Molto ispirata da lei, pensa le sue stesse cose e dice che ha delle idee brillanti. In classe ci parlava spesso di lei, dei laboratori che faceva, di suo figlio che è in classe sua, delle loro simili idee, come lo “Stralisco” e come tante altre cose.
Era una maestra eccellente: ci ha fatto fare tantissime gite, ama la musica e quando ci sentiva cantare in coro certe canzoni si commuoveva.
Era una persona molto delicata e sensibile. Rideva il primo giorno delle elementari e piangeva l’ultimo di quinta. Ci faceva sempre tanti complimenti e sapeva cogliere, con ironia, i nostri difetti.
Oltre che italiano ci insegnava storia, geografia arte e musica. Le sue lezioni erano molto approfondite, soprattutto quelle di storia, da questo si capisce che le piace fare la maestra, lo fa da quando aveva diciotto anni. Infine di lei voglio dire che è una maestra  eccezzionale , un po’ chiacchierona forse, ma meravigliosa. Era solare, sorridente e gioiosa. Spero proprio che i bambini fortunati che quest’anno sono in classe con lei , tra cinque anni dicano le stesse cose che ho detto io in questo tema.
