Mi ricordo di zia Giuditta come se fosse morta ieri, infatti è morta ieri. Ho già nostalgia di lei. Si manteneva giovane nonostante la sua età, difendeva i palazzi dalle fiamme e   fiamme dai palazzi. Proteggeva vittime di bullismo, voleva bene a tutti e faceva regali ai bambini. Meriterebbe una storia tutta per lei. Anche una statua. E l’hanno messa nei libri per tutto ciò? No, perché hanno sbagliato nome. Era cicciotta, occhi verdi, capelli bianchi e ricci e aveva un difetto: diceva sempre le stesse storie. Salutava chiunque con dolcezza. Non ha mai litigato, o forse una volta quando le hanno rubato la borsa. Il ladro però si rifiutò di scappare e la restituì alla zia. Era una persona veramente speciale.
