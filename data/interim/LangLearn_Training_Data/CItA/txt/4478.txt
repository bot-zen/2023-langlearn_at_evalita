Il 24 Ottobre siamo partiti da Roma, per andare a Monte Livata, dove avremmo trascorso il campo scuola di orienteering.
Su internet prima di partire avevo visto delle foto dell’hotel Italia: sembrava bellissimo!
Ma nella realtà è molto più brutto, la nostra camera aveva i letti arrugginiti e scricchiolavano, la mia abat-jour non aveva lampadina, le altre lampade a volte si accendevano, a volte no e il water aveva un buco talmente piccolo che sembrava un bagno turco.
L'orienteering consiste nel trovare un certo numero di lanterne, posizionate in vari punti, sia nel bosco che nei prati vicino le case, nel minor tempo possibile. In questi giorni abbiamo fatto veri allenamenti dove ho avuto incontri non molto piacevoli. 
Primo: il 1° giorno sono stato rincorso da una mucca perché dovevo prendere una lanterna che si trovava dietro di essa.
Il 2° giorno invece sono stato rincorso da sei cavalli che Carolina aveva spaventato, facendoli scappare verso di me, meno male che si sono fermati quasi subito.
L’ultimo giorno abbiamo fatto la gara a squadre.
La mia squadra era composta da me, Michael, Cecilia, Benedetta e Maja; ed era suddivisa in due sottosquadre; io stavo con Cecilia.
In orienteering non sono molto bravo perché appena vedo una mappa mi paralizzo per fortuna che Cecilia era con me: lei la mente e io il braccio.
La nostra classe ha vinto la coppa, ci siamo messi tutti a festeggiare tranne Aly che diceva di non voler umiliare gli avversari: questa cosa mi è piaciuta molto e mi ha fatto riflettere.
Il campo scuola è stato bello, però c’è stato un episodio che non mi è piaciuto. Il professore della 1ª A il II giorno ha detto di non lanciare il pane a tavola e chi l’avrebbe fatto sarebbe stato severamente punito.
Emanuele e Diego sono stati beccati il prof li ha chiamati e ci ha fatto dire: vergogna! Questa cosa non l’ho accettata, però non ho detto niente per paura, comunque visti i metodi   si usavano nell’ottocento mica nel duemila.
Ma ancora peggiore è stato che ogni volta che sentiva il cognome di Emanuele diceva: «Ah, Di Stefano, quello del pane».
Ero in camera con Francesco, Renzo e Luca Angelini, non li conoscevo bene, ma dopo il campo scuola mi ci sono affezionato e ora siamo amici.
Quando siamo tornati a Roma, ero un po’ triste di lasciare quel bel posto, perché lì avevo imparato a stare con gli altri e che l’unione fa forza!
Il simbolo è stato la vittoria della coppa: abbiamo lavorato proprio come una squadra: W la 1ªB!
