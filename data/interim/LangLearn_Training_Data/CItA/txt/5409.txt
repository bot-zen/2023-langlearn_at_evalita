L'amicizia è un sentimento profondo, forse anche più dell'amore. Una vera amicizia non smette mai di esistere. Una persona che so che per me ci sarà sempre, in ogni situazione è Elena.
La conosco ormai da dieci anni, ma non è il tempo che ha reso così speciale il nostro legame.
Quando ci siamo conosciute lei aveva quasi un anno meno di me, ricordo che veniva a scuola e dormiva.
La chiamavamo tutti orsacchiotto perché aveva le guance cicciotte e morbide.
Non ho ricordi molto chiari di quegli anni, ero molto piccola, ma una cosa che non scorderò mai è la scena di noi due, alla fine del primo anno di materna, sul terrazzo della scuola che mangiamo le pizzette.
Quando ci penso mi viene da ridere, io ed Elena abbiamo molte cose in comune e una di queste è sicuramente la nostra golosità.
Elena è l'amica speciale e leale che ogni persona vorrebbe avere.
Quando ho bisogno di una spalla a cui appoggiarmi lei c'è; quando ho fatto qualcosa di male o mi sono cacciata in qualche pasticcio lei c'è pronta ad aiutarmi ad uscirne.
Elena  e  una ragazza speciale, mi fa sentire a mio agio, è solare, spiritosa, intelligente e bella.
Spesso non abbiamo bisogno di parole per capirci, basta guardarci.
Non mi piace quando la vedo triste, perché è come se soffrissi anche io; lei è l'altra mia metà perfetta. L'anno scorso ci siamo un po' allontanate, ma non per questo abbiamo smesso di essere amiche. Tutte e due eravamo in un ambiente nuovo, con persone nuove, era giusto che ognuna di noi due seguisse il suo percorso a proprio modo.
Mi piace stare con Elena, mi piace quando ridiamo fino a farci venire il mal di pancia e le lacrime agli occhi, mi piace quando facciamo compere insieme perché è sincera e non si fa problemi a dirmi che una cosa mi sta male e mi piace il fatto che non devo fingere di essere nessun altro che me stessa quando sono in sua compagnia.
A volte penso di non meritarla, di non trattarla come dovrei e di non dimostrarle abbastanza quanto le voglio bene e quanto lei sia speciale ed essenziale per me. A volte penso: «adesso la chiamo e le dico che mi dispiace per tutte le volte che l'ho trattata male, le dico che lei è l'unica e lo sarà sempre». Ma poi ci ripenso, mi viene paura, ma paura di che cosa? Forse di non essere ricambiata, no perché so che lei mi vuole bene. Forse paura di quel “per sempre” che potrebbe infrangersi in un litigio o per qualunque altra  stupidagine . Ma intanto lo penso: «Ele sarai mia amica per sempre».
