Tutto è iniziato il primo giorno di scuola della terza elementare.
Ero arrivata in ritardo alla lezione ed era rimasto un solo posto fra i banchi, quello che avrei dovuto tenere per tutto il primo quadrimestre dell’anno scolastico. Il banco era in prima fila, ma il problema non era questo, accanto a me, doveva star una bambina, il suo nome è Adel.
Non la sopportavo, più i giorni passavano, più mi stava antipatica. Adel era disordinata, pigra e cantava sempre, non stava un attimo zitta.
Ogni mattina speravo che si fosse ammalata, così non sarebbe potuta venire a scuola e io avrei avuto tutto lo spazio del banco per me. Il mio desiderio non si avverava quasi mai, quando entravo in classe la trovavo sempre lì, seduta sulla sedia, con il suo sorrisetto odioso.
Alla fine del primo quadrimestre, le maestre hanno cambiato i posti su cui dovevamo sedere a scuola. Non ricordo vicino a chi stavo dopo lo spostamento, non mi importava, a me mancava Adel.
Mi mancava toccare i suoi folti e ricci capelli, ritrovarmeli in faccia quando si girava, mi mancavano i suoi occhioni lucidi, che riuscivano a convincere qualsiasi persona per qualsiasi  caso , mi mancava notare la diversità tra noi: io ero un “maschiaccio”, adoravo le spade, le macchinette e soprattutto giocare a calcio, a lei, invece, piacevano le Barbie, le spazzole e i trucchi.
Eravamo due personaggi diversissimi, così totalmente non uguali, ma qualcosa in lei mi attraeva, non so cosa, ma c’era in lei un aspetto stupendo, forse la sua simpatia, così che un giorno sono andata a chiederle: «Diventiamo amiche?», lei, con un sorriso a venti denti, tutti caduti per colpa delle caramelle, mi ha risposto: «Certo!». Da quel momento siamo diventate migliori amiche.
Ora non stiamo più in classe insieme, lei è in 1°I ed io in 1°A, ma questo ci ha fatto capire una sola cosa: siamo inseparabili, e, di certo, non sarà la distanza di pochi metri a dividerci. Quasi tutti i venerdì, dopo la scuola, andiamo a pranzo in pizzeria, finito di mangiare viene a casa mia a dormire per poi, il giorno dopo, andare alla lezione di pattinaggio. Ci piace ballare, cantare e, qualche volta, ci facciamo dei video, poi li guardiamo e ci prendiamo in giro. Siamo come due sorelle, ci raccontiamo a vicenda tutto ciò che ci accade, e le litigate tra noi non mancano.
Si dice che tutto abbia una fine, ma la nostra amicizia no, non finirà mai,  celo  promettiamo sempre.
