Leggere per me è una delle cose più importanti ti fa crescere ma anche tornare bambino.
Mi isola in un mondo solo mio, come se sparissi.
Alcuni libri li sogno e mi immagino nel ruolo che preferisco, alcuni mi fanno piangere e altri mi emozionano, altri mi tengono in tensione fino alla fine e altri mi deludono, altri sono così Belli (con la lettera maiuscola) che li vorrei leggere milioni di volte.
Non amo l’horror ma se c’è uno scrittore che amo è di certo Roald Dahl. Quando lo leggo mi diverto , mi spavento e mi faccio ingoiare dal libro stesso. Sono subito da un’altra parte, i rumori sono altri, le voci cambiano, quella di mia sorella diventa di una strega, di un cuoco spaventato, la poltrona su cui siedo diventa il tappeto del salotto di una nonna acchiappa streghe, una sedia a dondolo davanti al camino la mia stanza è una casetta nel bosco , un albergo a 5 stelle, sono in una dimensione parallela, un mondo meraviglioso, pieno di cose irrealizzabili, a volte magiche, pieno di persone vere, finte, attori e scrittori.
Leggere è il modo con cui dici «Sì» ai tuoi sogni, credi che tutto sia possibile e finito il libro Dam! Il sogno cambia come cambia il libro e appare il mondo di quel libro, con le sue situazioni, i suoi universi le sue meraviglie. Sono Alice!
Leggere è il miglior modo per tornare piccoli, per non smettere mai di stupirsi (una cosa bellissima di noi bambini).
Ne ho la prova: mentre prima di andare a dormire mamma ci leggeva il GGG ho riso come non mai come se  avessi 8 anni, come se fosse come me.
È meraviglioso sapere che la lettura è un mondo che non si estinguerà: intendo farlo continuare. È un mondo di  mozioni  che esiste e va aiutato a continuare.
Spero che chiunque riesca a trovare un libro dove vivere come ho fatto io.
