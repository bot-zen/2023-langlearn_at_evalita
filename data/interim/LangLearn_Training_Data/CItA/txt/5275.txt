Ci sono troppe parole che, dal mio punto di vista, possono descrivere questa meravigliosa esperienza che ho vissuto: il camposcuola di prima media. Quindi farò una selezione di parole chiavi e sceglierò solo quelle più speciali, che descrivano meglio questa esperienza. 
La prima parola che ho scelto è responsabilità. Sono dovuta essere responsabile e attenta, perché, anche se c’erano i professori e gli animatori ero io per prima a dover badare a me stessa. Mi vengono in mente le parole di mia mamma che, prima della mia partenza, continuava  ripetermi: “testa sul collo, e sii responsabile”. 
Forse questo è uno dei tanti motivi per cui le scuole organizzano i camposcuola, per insegnare ai ragazzi ad essere indipendenti, e che non sempre ci saranno i genitori a dirti di fare le cose. La seconda parola chiave che può descrivere questo camposcuola è divertimento, di ogni genere. Infatti era divertente scoprire e farsi raccontare le storie di antichi signori e cavalieri, era divertente visitare fortezze e borghi medievali ed era divertente chiaccherare con le amiche in stanza, ridendo e scherzando. Perché in fondo il camposcuola è anche questo: imparare divertendosi, amicizia, è la terza parola-chiave che secondo me rappresenta questo camposcuola. Ho fatto tante nuove conoscenze e ho potuto conoscere meglio i miei compagni di classe e capire quanto sono speciali. Ma soprattutto ho capito che cos’è la solidarietà. In questo camposcuola se avevo un momento di malinconia c’erano sempre le mie amiche a consolarmi e tutto finiva in una risata; o quando mi faceva male il ginocchio, a causa di una piccola  distorzione , c’erano sempre i professori, gli animatori e i compagni ad aiutarmi a “facilitarmi le salite e a fermarmi in discesa”. Era  bello guardare il viso dei compagni e leggerci sopra: “se sei nei guai io sono pronto ad aiutarti. Perché le persone entrano ed escono dalla nostra vita, ma quelle che sono entrate nella mia in questo camposcuola sono quelle migliori che esistono. Ed ecco perché solidarietà è la parola-chiave secondo me più importante e significativa . Musica, è l’ultima parola-chiave della mia selezione, quella di ogni genere, perché ognuno di noi è diverso dall’altro e con gusti diversi. La musica ci ha accompagnato per ogni spostamento con il pullman.  si , quella musica che ci faceva alzare in piedi a ballare e urlare a  squarcia gola  le parole delle nostre canzoni preferite, così che chi passava ci prendeva per matte, e forse lo siamo a chi importa di quello che pensano gli altri quando ci si diverte? 
E forse è proprio questo che ho imparato vivendo questo camposcuola, ho imparato a essere me stessa.
