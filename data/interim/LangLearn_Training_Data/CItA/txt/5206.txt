C’era una volta una bella principessa che però era molto esigente e pretendeva la perfezione, questo comportamento però le costava molto, così aveva bisogno di un ricco sposo.
Un giorno, visto su di una veste un nodo, la principessa lo strappò gettando il lino sul pavimento della sua stanza, un’ancella lo raccolse e con esso, filandolo in fili sottili, si confezionò uno splendido vestito. Non molto tempo dopo un principe, costretto dal padre, domandò la mano della principessa che, tutta giuliva, acconsentì.
Il giorno delle nozze il principe, vedendo l’ancella con un vestito così grazioso che danzava  legiadra , domandò alla principessa chi fosse quella dama, la principessa spiegò tutto al fidanzato che si era ormai innamorato perdutamente della giovane ancella, così semplice e tanto virtuosa. Le nozze si celebrarono comunque perché il principe voleva conoscere la servitrice più da vicino e scoprire se anche lei lo amava, così andò a vivere con la moglie nel suo castello e pian piano iniziò a corteggiare l’ancella facendole trovare dei cioccolatini in camera o un biglietto in cucina quando puliva ma, un giorno, la principessa scoprì una lettera dei due innamorati e allora, temendo di perdere il marito e con lui tutte le sue ricchezze, chiese aiuto ad una maga per far dimenticare al marito l’ancella. Quella sera la principessa mise nel calice del marito l’elisir datole dalla maga, ma lo sposo non dimenticò la servitrice perché si sa che l’amore è la forza più grande della terra e non può essere sconfitto. Così la sposa capricciosa scomparve per sempre decisa a non farsi più rivedere. Il principe e l’ancella si sposarono e vissero a lungo felici e contenti.
