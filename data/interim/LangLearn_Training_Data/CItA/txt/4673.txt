Io ho una vera amica speciale, si chiama Aurea, ha 12 anni, come me, ed è l’amica di cui ci si può fidare, attendevo da tanto tempo di avere una vera amica come lei. Aurea è una ragazza intelligente, sensibile che mi vuole tanto bene e io la apprezzo e la rispetto. Ci siamo conosciute a scuola, precisamente nella scuola media I. C. Visconti. All’inizio la trovavo abbastanza chiusa e sempre insieme ad un’altra ragazza: Silvia.
Appena mi avvicinavo ad Aurea, c’era sempre Silvia a separarci e a interrompere la nostra conversazione. Posso capire che Silvia era abbastanza gelosa di me perché mi stavo intromettendo nell’amicizia tra lei e Aurea, dato che loro sono amiche dalla prima elementare.
Però poteva anche avere un po’ di comprensione, poi ci siamo trovate lo stesso bene insieme, io e Aurea, simili gusti, pensieri e ci ritrovavamo quasi sempre dalla stessa parte, ma Silvia mi stava sempre alle calcagna, come per dirmi di levarmi di torno.
Avevo anche paura di rovinare la loro amicizia e che poi la colpa sarebbe ricaduta su di me, così ho abbandonato l’impresa, però ho comunque continuato a pensare a lei.
Poi, per mia fortuna e sorpresa, si è avvicinata lei a me e così, poi, abbiamo creato un bellissimo legame tanto da diventare buone amiche.
Per me, le cose più importanti di questa amicizia sono soprattutto che ci vogliamo bene, in secondo luogo la nostra sincerità reciproca, per esempio quando sono andata, circa una settimana fa a casa sua, siamo salite sul terrazzo (dove si ha una vista bellissima su tutta Roma) abbiamo scavalcato i ferri che servono a non far cadere le persone sul tetto, ci siamo sedute su questo e ci siamo raccontate tante cose, le nostre amicizie, i nostri legami, le emozioni, quello che è rimasto in fondo al cuore e che teniamo chiuso da una vita senza dirlo a nessuno, è stato bellissimo! Ci siamo così sfogate con le persone che ci stanno più a cuore, e in terzo luogo il rispetto l’una dell’altra di non raccontare a nessuno i segreti svelati che sono sempre quelli che vengono dal profondo. Fino ad ora ci siamo trovate sempre in sintonia e non abbiamo mai litigato, e spero che non litigheremo mai o solo in qualche occasione che ci si possa portare ad un’amicizia ancora più profonda e intensa.
Aurea mi ha invitato anche a dimostrare la sua amicizia e il legame che c’è tra noi, mi ha invitato nella casa della nonna dove non invita quasi nessuno, ci siamo divertite tanto ci siamo confidate tante cose, abbiamo giocato e infine dentro di noi è rimasto il ricordo di una bella giornata passata insieme.
Secondo me quest’amicizia  me  la ritroverò e continuerà per tanto tempo, ricordandomi dei bei momenti passati insieme ad Aurea.
