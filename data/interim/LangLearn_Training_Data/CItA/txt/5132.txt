Sin dal ‘700 l’Uomo ha trasformato per suo interesse, tutti i tipi di territorio: da quello paludoso a quello montano. Il fatto è che togliendo spazi alla natura, questa, prima o poi, se li riprende; prendiamo per esempio il caso della laguna di Venezia,le modifiche che l’uomo ha portato, sono per la maggior parte negative: l’interramento delle barene, sfruttate come zone industriali, campi agricoli e addirittura luoghi inutilizzati, l’unificazione delle bocche, l’arginazione di specchi d’acqua (sfruttati come valli da pesca) con materiali impermeabili come pietre e cemento, la riduzione del bacino lagunare, hanno portato tutte ad un unico effetto: l’innalzamento delle acque, oltre a quello dell’estinzione o l’emigrazione di varie specie di pesci e uccelli, dovute alla distruzione degli habitat.
Ciò significa che quando si innalzano le maree, oppure quando piove molto Venezia viene letteralmente inondata, sono anni ormai che le acque entrano sempre con maggior impeto.
Forse l’unica modifica non  subita  dalla natura è stata la costruzione del ponte ferroviario che collega la città al resto della penisola e favorisce un commercio più comodo e chiaro. Ci sono degli effetti negativi da parte delle industrie: lasciano rifiuti tossici (liquidi) in riva ai fiumi e sciogliendosi nell’acqua avvelenano pesci e altri animali che vi abitano. Danno alle associazione mafiose (camorra e ‘ndrangheta) rifiuti ingombranti, invece di mandarli in appositi centri di smaltimento, dove il prezzo sarebbe troppo elevato: queste associazioni interrano nei territori dell’Italia meridionale questi elementi di scarto e poi gli danno fuoco. Così facendo, la diossina si libera nell’aria e i liquidi si disperdono nel terreno, che poi viene coltivato: ormai è quasi impossibile nutrirsi con prodotti 100% biologici. L’Umanità non è in grado di mantenere la Terra un ambiente sano e pulito o per lo meno non riesce a non distruggere gli splendidi habitat o a privarla di bene vitalmente e commercialmente inestimabili per noi. Diciamo che, l’equilibrio uomo-ambiente non c’è in nessun tipo di territorio perché l’aumento dei cittadini (nel caso di una città qualsiasi) è sempre più consueto e ognuno, volendo una casa grande e confortevole e moderna compra nuove abitazioni che vanno ad occupare gli appezzamenti che un tempo erano liberi, coltivati o lasciati per il pascolo degli animali. Così facendo l’equilibrio si rompe sarebbe meglio ristrutturare le vecchie case e/o svilupparne in altezza delle nuove. Per non danneggiare ulteriormente l’Ambiente, l’Uomo deve pensare alle conseguenze delle sue scelte prima di metterle all’opera.
Nei Paesi “più ricchi” in realtà quelli più industrializzati come quelli dell’Europa, l’America settentrionale, la Cina e il Giappone non c’è la consapevolezza di ciò che si acquista, perché e se è proprio indispensabile. Per esempio in Africa, continente poverissimo sia in fatto d’industrie che territorialmente arido e spoglio, gli abitanti non hanno bisogno di “depuratori per ambienti”, profumi super costosi e abiti di marca, si accontentano degli elementi principali: acqua, indumenti e viveri, che a volte non si possono neanche permettere. Nei paesi come i nostri invece la pubblicità “entra” nella nostra vita e attraverso personaggi molto conosciuti, di fama mondiale, ci invita a comprare prodotti pubblicizzati che di solito vengono creati con materiali scadenti. Inoltre ci spingono a comprare le merci sul mercato anche le persone di cui ci circondiamo e parlando bene di un prodotto ci spingono a prenderlo e a provarlo.
