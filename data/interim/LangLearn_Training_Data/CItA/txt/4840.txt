Il primo anno è stato bellissimo, il secondo ancora di più ma il terzo non ce la facevo. Quindi ho lasciato: ho smesso di fare danza. Mi ero accorta, a otto anni, che non sopportavo più la maestra, che non ce la facevo più  di  andare lì due volte a settimana ed era per il terzo anno.
Così ho smesso. Non facevo più nessuno sport, soltanto qualche attività come inglese o musica, ma non ho avuto il “coraggio”, e non avuto la voglia di fare  un'altro  sport, perché nessuno avrebbe potuto mettere una toppa sullo strappo del mio vestito. Così sentivo che passava aria per questo strappo e mi stavo raffreddando perché provavo la mancanza di quei momenti.
Mi sono accorta che, quindi, stavo benissimo a danza, che mi mancava la maestra, le mie amiche, la bellissima musica e l’odore della palestra. Mi ero completamente dimenticata di quanto fosse bello indossare un tutù, di poggiare le mani sulla sbarra forte, che ti sostiene e di mettere le morbidissime scarpette a mezzapunta.
Così, visto che mi ero accorta che mancava una parte importante della mia vita, cioè ballare, l’anno scorso, due anni dopo che avevo smesso, sono tornata e ho riprovato tutti i piaceri.
Stavo cercando invano quindi,  un'altro  sport perché alla fine le cose vecchie sono le migliori. Ho deciso quindi da ora in poi non smetterò mai, mai e poi mai di ballare, perché è una cosa che mi piace veramente tanto.
Si sta infatti avvicinando il quinto saggio, e non vedo l’ora di salire sul palco del Teatro Vittoria. Non vedo l’ora di indossare un nuovo tutù e di vivere un’altra meravigliosa avventura dietro e fuori le quinte. Finalmente ho ritrovato la toppa perfetta per il mio vestito, che non si strapperà mai più.
