Si, mi è capitato e più ci penso, più il mio cuore si rattrista. Lei si chiamava Ilaria, era più grande di me di un anno. Eravamo due persone inseparabili, abitavamo vicine, ogni giorno dopo aver passato una bellissima giornata al mare ci incontravamo al cancello e ci dicevamo un sacco di cose: barzellette, segreti...
Ormai l'avevo considerata una persona importantissima, qualcuno a   puoi dire tutto come se fosse il tuo diario segreto. Aveva degli occhi stupendi di un azzurro splendente e dei capelli castani che si facevano cullare da una dolce brezza marina. Era bellissima ma soprattutto simpatica, ogni volta che la vedevo mi faceva ridere, quando ero triste mi stava sempre accanto, ero felice, orgogliosa di aver scelto una vera amica, ma poi mi accorsi che avevo sbagliato: non era quella giusta;  Mi  accorsi che si era creata un gruppetto contro di me. Quando ci incontravamo, invece di abbracciarci lei non mi salutava e mi guardava con uno sguardo terrificante. L'unica domanda che mi ponevo tutte le sere, tutte le mattine e tutti i pomeriggi era «Perché mi tratta così, cosa le ho fatto?». Ero molto preoccupata, una parte di me stava svanendo nel nulla mentre l'altra mi diceva che dovevo scusarmi anche se non sapevo il perché. Da quel giorno tutti cambiò: mi sentivo esclusa, i pomeriggi li passavo a casa ragionando, ma non riuscivo a capire: mi immaginavo lei che mi prendeva in giro e che si divertiva con le sue nuove amiche e questo mi faceva sentire in imbarazzo. Allora mi feci coraggio e le andai a chiedere perché ce l'aveva con me, lei mi rispose: «Sono cose mie e comunque tu sei più piccola di me, sei antipatica e brutta». Io non mi arresi, non mi misi a piangere. La fissai per farle capire che stava dicendo cose senza senso. Quindi le voltai le spalle e dissi tra me e me «se avrà bisogno di me io ci sarò non creerò mai un gruppo contro di lei, ma neanche l'aspetterò, mi farò altre amiche». Infatti oggi posso dire che sono fiera di me stessa perché ho trovato delle vere amiche che spero non mi tradiranno mai come farò io con loro. Non voglio dire nomi, posso dire che non ho preferenze, ma so che tre persone le terrò strette al mio cuore e spero che non me le scorderò mai, nel bene e nel male.
