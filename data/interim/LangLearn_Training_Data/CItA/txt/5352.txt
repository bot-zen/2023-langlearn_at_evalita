27/08/'13 - Cefalonia - Grecia
"Un vuoto nella luce"
Caro diario,
oggi sono qui e tu sempre con me, a Cefalonia, un mondo, una bellezza incredibile, colori che ti aprono gli occhi, e che ti tolgono il fiato.
Un nuovo inizio, ogni angolo varia di sfumature, un'emozione solo a dirlo!
Siamo nel nostro albergo, resort, villaggio turistico, comunque lo si voglia chiamare, stesi su due sdraio, sì mi immagino ancora quel momento stamattina, quando io e papà, eravamo così tranquilli, all'ombra di un immenso pino marittimo, solo sole, che spaccava le pietre e una luce così intensa, pazzesca, tutto sembrava scintillare, anche le parole tra me e lui erano accese pronte a prendere spicco.
Abbiamo iniziato a parlare...
Dall'inizio dell'anno, anche da prima, ho sempre sentito parlare, e mi sono preoccupato tantissimo, delle condizioni dell'Europa, la crisi, solo la crisi, si vedeva all'orizzonte, soprattutto in Grecia, in Spagna e al terzo posto l'Italia, noi, proprio noi.
"Mah,  Mah , la Grecia?", questa, mi ricordo bene, stamattina è stata la mia esclamazione, eh sì!  perché  solo qui mi sono accorto, non che stiamo in Grecia, ma che il paese dove stiamo trascorrendo le nostre vacanze comodi e beati è scenario e protagonista, falso protagonista, proprio falso! A me questo paese, non sembrava, così in crisi, i paesaggi e le zone erano generalmente curate, come in Italia...! Le città sono sempre belle, anche ieri, siamo andati a visitare, prima di arrivare qui a Cefalonia, Olimpia, sia i resti sia  alla  città moderna, ma non è così la faccenda! È molto peggio, soprattutto, perché il mondo si riconosce dalle persone e non dai luoghi!
Subito, allora io e papà abbiamo discusso di questo, di questa differenza, infatti noi ci troviamo, tutt'ora, in  un oasi , in paradiso, ma per quanto riguardano le persone, come ad Atene, quando due anni fa ci siamo andati, mi sono caduti gli occhi,  e  stato come se intorno a me tutto quel sole non  c'era  più, è stato molto triste, ricordo, vedere le piazze più famose e storiche di Atene, come piazza Omonia o piazza Sintagma, dove si trova il parlamento, uno "schifo", un dispiacere veramente grande, piene di rifiuti, di gente, tra turisti e cittadini che si muovevano spingendosi, senza sapere dove andare, senza essere consapevoli di chi o di che cosa avessero davanti, con una paura interiore evidente. Oggi riguardo a questo papà mi ha detto che se non conosci te stesso non puoi fare niente, proprio come diceva e come è scritto sul portale dell'antico santuario di Delfi, di Aristotele (o Platone?), "Knozi seuton" (conosci te stesso), dove infatti tutti, anche quelli che si dirigevano lì, a Delfi per avere responso dall'Oracolo, (la Sibilla), dovevano sapere bene la loro identità qual era, avere uno scopo preciso, giusto e utile!
Sempre ad Atene, ricordo, che per me, l'unica parola che regnava nella città, caro diario, era disordine e forse anche truffa e inganno!
Tutt'altro, che come nell'età classica (V secolo a.C.), con la democrazia, della quale fu culla, non si vedeva più; tutto nacque in questa città... anzi forse solo questo... solo il passato la Grecia ha conservato, solo l'acropoli, il resto un enorme mercato di niente, che pende nel vuoto, un "Kaos", nel vero senso della parola greca, non come ad Agrigento, la località dove si trova la casa natale di Pirandello, questo era ed è proprio il vuoto e la nostra delusione, il nostro dubbio, così triste!

È stato proprio su di questo che abbiamo discusso, pensando alla Grecia che "fondò" e che ispirò e diede origini a Roma e al suo grande impero. Una Grecia... ora così ridotta!
Ho capito molte cose questa mattina, ma ancora non ho chiaro perché la vita deve essere così terribile! Nel senso che l'uomo crea e allo stesso tempo distrugge, l'uomo produce ma disfa, questa contrapposizione così inutile, triste più che altro, veramente triste!
Papà mi ha spiegato anche che, l'Europa, è una comunità, un'unione, almeno con gli Stati che ne fanno parte e per questo deve essere unita e per questo non è solo colpa della Grecia o della Spagna, che si trovano in crisi; l'Euro, la moneta, il gruppo è di tutti, non esiste  ne  un capo  ne  un debole, l'Europa è di tutti, anche della Germania o dei paesi più forti, i quali, se non aiutano i più deboli, non funziona, la squadra non è vincente.
Tutta l'Europa cade, non solo la Grecia e nonostante tutti i discorsi che si fanno per dividere l'Euro, questa moneta così forte e così fragile, tra Euro forte ed Euro debole, caro diario, tutto perde, tutto muore, l'incendio devasterà tutta la foresta.
Il gruppo non lo Stato singolo! Con mio padre stamattina abbiamo anche pensato alla crisi ancora più in generale, come crisi mondiale, così, tutti la definiscono, così grande e dura.
Sai, diario, non mi veniva e ancora ora scrivendo non mi viene in mente, come può essere così, come può essere possibile, che un piccolo problema diventi, così grande e soprattutto che la mente dell'uomo, così immensa e particolare, non riesce a pensare, a capire e trovare un modo per superare questa crisi.
È proprio triste questo panorama. Specialmente quest'incapacità nel fare le cose. O forse non ci si riesce perché non c'è voglia!?
Questo è stato il nostro presentimento. Ma non possiamo essere così medievali!! Così chiusi! Il Rinascimento e ancor prima l'Umanesimo, si aprirono, si innalzarono da quest'età! Un'età come la nostra, il Medioevo, certo ci siamo più sviluppati, molto, ma siamo anche molto, anzi moltissimo arretrati per certi aspetti!
Ma quando verrà il nostro Rinascimento?
Commento della giornata...
Caro diario,
Oggi ho capito che io, e tutti noi, siamo i protagonisti del mondo, non dobbiamo essere tristi spettatori, assenti... solo noi siamo i protagonisti e abbiamo un ruolo principale nella nostra storia, e siamo anche un gruppo e come tale dobbiamo collaborare in questa crisi, altrimenti perdiamo e perderemo per sempre la Sfida della nostra vita. Come dice Nelson Mandela, noi siamo i padroni delle cose, degli elementi, di quello che ci è stato affidato, ma soprattutto della nostra vita, "amico" diario, e siamo... colori, vita e luce della nostra Anima.
