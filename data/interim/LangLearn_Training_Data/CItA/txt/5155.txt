Gli anni di scuola media devo dire che non passano così in fretta: uno dietro l'altro, si raggiungono, sommandosi, ognuno sempre più carico, ricco; ognuno sempre più impegnativo, faticoso ma... sempre e comunque bellissimo.
Eh, sì! Proprio come l'anno che abbiamo passato, una prima media incantevole, in un solo anno vivere esperienze mai viste né immaginate da noi, traguardi desiderati che non si raggiungono sempre, ma che, se anche solo visti o sentiti, portano una gioia, una soddisfazione incredibile.
Conoscere nuovi compagni, amici, anche di altre classi, per me (ma per molti), è stato faticoso anche se l'armonia, anche la sola conoscenza, con quella persona, portano all'amicizia.
In prima media poi, c'era anche una novità che pian piano abbiamo conosciuto, nuovi lavori che più il tempo passava più diventavano difficili.
Ma comunque c'era sempre quell'ingenuità, quell'inconsapevolezza, dove tutto ancora sembrava facile.
Ma ora, quest'anno, questi giorni, in questo momento, non è più così.
È come se iniziassimo a invecchiare, come una mela, quasi matura, che tra poco cadrà: se ne andrà dal proprio albero. Qualche rimpianto? Sì c'è!
Ma una cosa non è cambiata, assolutamente, anzi, è anche più forte e vibrante di prima; con una quantità di ricordi e di sentimenti maggiore: la certezza di appartenere a un gruppo, a un insieme inseparabile! Certo, non sempre molto uniforme nella figura, ma l'unione c'è sin da fuori la nostra classe, sulla porta ci siamo noi: c'è la seconda A.
Un cambiamento di aula, una classe forse un po' più piccola, ma sempre bellissima, con diversi cartelloni fantastici e con la lavagna LIM. Era la classe dell'attuale III A. Al posto della nostra classe ora c'è la prima. Un senso di essere diventati più grandi. Un maggiore senso di autorità.
Ma l'emotività, forse è più "dura", sta diventando più chiusa, il capire e il rendersi conto di cosa può accadere in una certa situazione. Purtroppo il ricordo porta anche a questo!
Io non credo di aver iniziato alla meglio quest'anno, diciamo che mi sono buttato un po' giù, forse in qualche momento l'ansia e la tristezza prevalgono, si credono di vedere problemi ovunque, quando invece la realtà è molto più semplice, molto più tranquilla. Una realtà che solo ti può far capire che di agitarsi non vale la pena.
In parte si è  ccontaggiati  dal clima di quest'anno.
Un anno dove molti professori sono cambiati, dove bisogna in un certo senso ricominciare, ricostruire un rapporto di rispetto e di comprensione da parte nostra, dove si cerca di creare una stabilità, che non è sempre facile. Per esempio sono già passate tre settimane di scuola, che devo dire mi hanno colpito molto, ma la maggior parte dei professori nuovi, non si ricordano nemmeno i nostri nomi. L'emozione più grande, però, è stata il primo giorno di scuola, davanti all'entrata, l'arco  a  un mondo tutto suo. È come se Roma, l'Italia, l'Europa e la Terra, restassero fuori. Poi certo anche il pensiero di ricominciare l'anno, ciò che bisognava portare il primo giorno, si andava a contrapporre alla gioia di rivedere dopo ben tre mesi i propri compagni. Certo che però, dentro alla classe, si è trasformato in allegria, felicità e speranza: la speranza di avere un anno nuovo sereno, ma soprattutto spettacolare e magico.
Le mie aspettative?
Ne ho solo una: godermi al massimo quest'anno che, chissà, potrebbe dare una svolta alla mia e alla vita di tutti quanti!
