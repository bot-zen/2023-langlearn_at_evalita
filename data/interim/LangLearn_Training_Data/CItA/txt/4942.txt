La schiavitù, lo sfruttamento, tutte e due sono cose veramente orribili.
Perché fare lavorare bambini, piccoli e innocenti, maltrattarli e farli lavorare senza sosta? Mio padre, quando ho fatto questa domanda, mi ha risposto che le persone fanno lavorare i bambini perché loro non si fanno pagare molto, non capiscono che per ogni lavoro bisogna essere pagati, per sopravvivere.
In tutto il mondo ci stanno tra i 20 e i 27 milioni di schiavi. Ci sono vari modi per diventare schiavi: si può essere venduti da un genitore, oppure se hai debiti che non puoi pagare, o anche per rapimento, o ancora, per truffa. Tutti questi modi hanno un punto in comune: la necessità. Una persona per diventare schiava di sicuro non lo fa per scelta, ha necessità di trovare soldi e/o mantenere la propria famiglia. Anche se alcune persone pensano che la schiavitù è finita, che non c'è più, o che non sta nel proprio paese, si sbaglia: gli schiavi sono anche quelli che stanno ai semafori, che ti lavano i vetri o ti vendono fazzoletti, chitarre, ombrelli, giochini stupidi e cover per il cellulare.
Una persona che sfrutta un'altra deve essere senza cuore. Come fai ad essere così cattivo? Anche dietro gli spettacoli circensi che la gente fa per le strade c'è un'organizzazione mafiosa.
C'è anche un film, sull'organizzazione degli spettacoli circensi, si chiama "Qualcuno con cui correre", e parla appunto di questo argomento.
È una cosa rivoltante ciò che può succedere a un semplice venditore d'ombrelli. Alla mostra del CIES, io ero appunto un venditore di fiori, lavavo i vetri e facevo la mendicante. Come ci ha parlato lo sfruttatore è stato orribile, ci ha detto tipo un sacco di cose brutte sui pakistani, perché noi impersonavamo un gruppo di pakistani, e ho pensato: «Questa è solo una simulazione. Ma loro, veramente, come si sentirebbero? Essere presi in giro e non poter fare nulla...».
La schiavitù è veramente una cosa orripilante, come lo sfruttamento e spero vivamente che un giorno finisca.
