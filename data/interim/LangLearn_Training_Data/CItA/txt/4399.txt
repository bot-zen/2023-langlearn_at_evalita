Ludwig inizialmente, dimostra di avere dei pregiudizi nei confronti di Karl. Infatti esprime, nei suoi confronti, dei giudizi basati su opinioni precostituite, anziché sull'esperienza e sulla conoscenza diretta. Ti è mai capitato di avere dei pregiudizi nei confronti di qualcuno per poi scoprire, conoscendolo meglio, che si trattava di opinioni completamente sbagliate? Racconta.
Eseguo
Un muro, un muro già costruito l'ultimo giorno di scuola della quinta elementare, l'ultimo giorno di cinque anni unici e pieni di esperienze, come un grandioso pentagono in cui ogni angolo ed ogni lato hanno una storia fantastica, immersa in colori, sfumature e soprattutto sentimenti differenti e rari.
Un muro, è tutt'altro però...
Quattro lettere,
due sillabe,
due consonanti e
due vocali,
che può trasformarsi in un “precipizio” e diventare un “arcobaleno”, un “moto” un “ponte”: da un muro si possono ricavare e fare tante cose!...Come queste parole più lunghe, che hanno la stessa sostanza, dipende da come le si vuole... Comunque quel muro in me c'era e raggiunse le nove del mattino del tredici settembre dello stesso anno: il 2012, anno di cambiamenti e rinnovamenti, ma soprattutto l'inizio della scuola media e la fine delle elementari. Un muro che può confondere le idee, proprio come quelle di Ludwig nei confronti di Karl.
Un muro che può cadere e che può resistere...
Purtroppo è nato...
Quando ci hanno chiamati per entrare nella nostra nuova classe: la IA, ho visto un po' le facce dei miei nuovi compagni di classe, simpatici, all'apparenza, (una simpatia che si è confermata!), che però ancora non conoscevo e il muro era ancora su, in piedi, più che mai.
Poi...è cresciuto, si è alzato, almeno di altre dieci file di mattoni, quando ero rimasto l'ultimo che si doveva sedere con un compagno, con ovviamente un unico posto libero.
 Li , mi sono caduti gli occhi... Sono precipitato totalmente, nel muro,... un primo compagno di banco! Così? Sinceramente è stata un'emozione, questa, molto spontanea e veramente automatica, ma di quelle assolutamente involontarie, nata così in me, senza un vero motivo, però c'è stata!
E il muro era invalicabile. A questo punto per me, era come se stessi in cima al muro, vedendo il panorama, l'aria che si respirava dall'altra parte; ma qualcosa di più forte,  violenta , impercettibile e  pazzesca ... mi ha rimandato dalla mia parte, vedendo davanti ai miei occhi solo una cosa, solo questo muro, alto e robusto.
Appena seduto ero come una roccia, anzi ero di marmo duro, ma soprattutto freddo. A quel punto...
Gli ho detto: «Ciao!» e la sua risposta: «Ciao! Come ti chiami?».
Una domanda semplice, ma che cela un mondo, un codice, una caratteristica, un modo di essere, che mi ha agghiacciato ancora di più, non so perché!
Davanti a noi c'era oltretutto sua madre che mi ha subito iniziato ad osservare e a chiedere che scuola avevo frequentato, se a casa tornavo da solo, e ovviamente io le ho risposto, diventando rosso come un peperone, vedendo che però Romano, è questo il suo nome (e me lo ricorderò per sempre!), in sé era freddo, quasi insensibile a quell'emozione, del primo giorno di una nuova scuola, nuovi compagni ed amici... certo anch'io ero freddo però al contrario, dentro di me vergogna e novità, ma soprattutto curiosità resero ?. Era come se fosse stato lì, sulla sedia, su quella sedia, per fare un favore a qualcuno, un piacere anche molto duro...
Questo muro che però iniziava ad aver bisogno di qualche restauro, perché qualche crepa si iniziava a formare...
Passò qualche giorno, io sempre una roccia, mentre invece lui e il suo cuore evidentemente si iniziarono ad intenerire, inizialmente a discutere sugli esercizi che ci assegnavano e qualche volta uscì fuori anche qualche risata; gioia ed emozioni vere e da meno venti gradi, lo zero io presto l'ho raggiunto, lui era già quasi a mille. E le apparenze e i pregiudizi, a quel punto diventarono più che delle emozioni automatiche, delle bugie, come un paio di occhiali da sole, mi ero messo, per vedere meglio, in maniera più nitida nella luce, ma dove si può vedere e capire più che nella luce del sole? Erano una mia visione, solo quello che io volevo vedere, ma perché? Non c'era motivo! Lui con il suo mondo, che dall'inizio mi sembrò particolare, mi aiutò a toglierli questi occhiali, a far precipitare il mio muro, a unirmi, ad amalgamarmi, a vedere la realtà con altri occhi, aprendomi alla classe, e devo dire che sono stato fortunato ad avere un primo compagno di banco come Romano, forse senza di lui quel muro sarebbe diventato il più grande grattacielo, pieno di pregiudizi e apparenze. Ma grazie a lui per me è crollato e non c'è più bella cosa, che trasformare un “muro” in un'altra parola ancora: “Amicizia”.
