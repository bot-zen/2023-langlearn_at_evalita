Mi presento: sono Francesco, ho dodici anni compiuti oggi, la gente che si trova davanti a me vede che sono una persona di statura media, che ho gli occhi scuri e i capelli neri. A me non piace molto fare sport e nel tempo libero gioco con i miei amici. Frequento la scuola media insieme ad alcuni amici della scuola elementare. Ho una sorella maggiore (purtroppo). Mi piace molto ascoltare musica quando sono a casa.
Invece le persone che mi conoscono bene possono dire che sono una persona molto simpatica, generosa e buona. Il rapporto con i miei genitori è molto buono, io riesco a comprendere loro e loro comprendono me, sono molto rigidi, ma anche simpatici, non sempre riescono a comprendermi ma si sforzano molto.
Mi piace molto stare a contatto con la natura, infatti l’estate vado con i miei amici in bicicletta nei boschi vicino a casa mia, ci divertiamo tantissimo e sentiamo il profumo dei fiori.
Quando torno da scuola vado con il mio cane a fare lunghe passeggiate. Il mio cane si chiama Horus, è un pastore tedesco, mi mette sempre molta allegria, è un adulto, è euforico e divertente. Io ho molti amici e sono tutti sinceri con me. Io voglio bene a loro e loro vogliono bene a me. Adoro andare a scuola, studiare e incontrare i miei amici e i professori. 
E questo sono io!!
