Era la seconda metà di  Settembre , una domenica.
Sembrava una domenica come tante altre, ma tra poche ore avrebbe preso un verso completamente diverso, tragico.
Ero in camera mia, disegnavo su paint e allo stesso tempo ascoltavo i Led Zeppelin, All of My Love, con le cuffie.
Non pensavo a niente, la musica mi distraeva e il disegno era venuto un  benematissimo  schifo.
Era pomeriggio, il sole, fendeva  tra  le tapparelle socchiuse, mamma era in salotto, scriveva, tenendo della musica classica, che per fortuna non riuscivo a sentire.
Finita la canzone mi sono tolto le cuffie e mi sono buttato sul letto, come faccio di solito quando non ho assolutamente niente da fare.
A un certo punto sento un urlo, chiaramente di mia madre, non mi preoccupo, è solita a farli e penso che abbia sbattuto la testa contro uno spigolo.
Poi però sento un pianto; mi catapulto dal letto con una capriola acrobatica che mi ha insegnato Trabba, faccio una scivolata sul pavimento e mi fermo appena in tempo per non finire sopra i cocci. Mamma è a terra e piange.
Le chiedo subito cos'è successo, pensando che si fosse ferita con qualche coccio aguzzo. Lei tra i singhiozzi, mi fa capire che non si è fatta male e dice che ha distrutto il servizio di piatti più bello che avevamo. Con qualche pausa aggiunge che lo avevamo comprato insieme a mio padre.
Io me ne vado senza dire niente, ma dentro mi sento male; penso come sia possibile che si possa piangere per una cosa del genere.
Mamma mi chiama e mi chiede se posso aiutarla a raccattare il tutto.
Un po' incollerito la aiuto, però facendolo  raffazonatamente  e appena finito me ne vado e le urlo: «Fossero queste le cose per piangere!!!»
Entro in camera mia, mi metto le cuffie, stavolta sento Satisfaction, mamma mi dice qualcosa e allora alzo il volume al massimo, quasi mi scoppiano i timpani, non tenendolo mai così forte.
Penso a tutto e a niente, anche a Jacopo... infatti, come si sarebbe comportato? Meglio di me...
Dopo una mezzoretta tolgo la musica e non sento più niente, adesso il sole è meno caldo e tra le tapparelle fende con meno impeto e la mia camera emana un bellissimo tepore estivo.
Sono circa le 7:30 e Mamma mi chiama per grattuggiare il parmigiano, ormai mio incarico, e mi annuncia che è quasi pronta la cena.
Arrivo in cucina, è meno provata, però gli zigomi sono più pallidi e a me sembrano tracciati da due profondi solchi.
Ci mettiamo a tavola e parliamo; in sintesi facciamo “pace”.
Finito di cenare, sparecchiamo e mamma mette il telegiornale, le ultime notizie, sono tremende, un barcone con tantissima gente Etiope ed Eritrea, ha preso  fuco  ed è affondato, circa 200 morti, ritrovamento dei corpi in  iniziamento .
Mamma, “drizza” le orecchie e cambia espressione.
Poi mi dice che avevo ragione, che era stata veramente una stupida e che queste erano le “vere” tragedie.
Ora anch'io, cambio espressione e capisco che alla fine avevo detto una frase un po' cattivella nei suoi confronti, ma giusta!
Verso le 9:30 vado a dormire, sereno.
