La mia amica Asia ed io, siamo entrate in classe, ci siamo sedute e abbiamo cominciato a parlare come sempre. 
È l’ora di religione con il professor Daniel e Karen, un’altra compagna, ha messo sul termosifone accanto al banco di Emanuela e Gabriele la merenda per riscaldarla. Alla ricreazione abbiamo iniziato a mangiare e fare caos, ad un certo punto abbiamo sentito un urlo stridulo da spaccare i timpani,  proviene   dai termosifoni, infatti  è  Karen perché la sua merenda  è  scomparsa, non c’ è  più. Immediatamente Asia ed io ci siamo messe i cappelli da detective e abbiamo cercato degli indizi.
Vicino al termosifone, abbiamo trovato una fila di macchie di pomodoro fino al bagno maschile e un indizio l’abbiamo trovato:
È maschio.
Sfortunatamente non possiamo entrare in quel bagno e così ci siamo fatte aiutare da Gabriele che è entrato a cercare il colpevole.
Gabriele però fa il doppio gioco e l’abbiamo scoperto perché non è affatto bravo a mentire anche se lo fa quasi sempre come per esempio quella volta che ha copiato il compito di arte, matematica, geometria, spagnolo, inglese…
A questo punto ci tocca fare da sole, ci siamo fatte coraggio e siamo entrate nel bagno, c’è una puzza infernale e per terra ci sono gocce di qualcosa che non tengo a sapere cosa;  In  quel “porcile”, ci sono anche le macchie di pomodoro identiche a quelle in classe e, sul vater, c’è Emanuele che mangia la pizza con la scusa di essersela portata da casa, ma visto che è mio fratello, so che non è vero, nemmeno lui sa mentire. Il “ladro” è Emanuele.
