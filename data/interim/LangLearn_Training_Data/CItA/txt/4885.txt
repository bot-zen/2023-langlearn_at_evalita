Per me la musica è molto importante, ed è come un mondo tutto mio dove rifugiarmi nei momenti brutti, e dove passarci del tempo nei momenti felici. Io ascolto molti tipi di musica ognuna diversa, con un proprio carattere e ognuna che mi suscita emozioni diverse. A me la musica aiuta molto, ad esempio prima di una partita di calcio utilizzo un brano veloce e potente, così che mi faccia caricare di adrenalina, mentre se sono triste ascolto un brano più lento che mi faccia riflettere. Quando sono triste utilizzo una canzone che mi faccia venire voglia di ballare. Io penso che se si ascolta una canzone senza capirla, interpretarla e vederla dall’aspetto dell’autore, quel brano non ti potrà mai piacere. Io in alcune canzoni ci rifletto dentro e penso a quanto l’autore riesca a farmi sentire il protagonista, e a quanto mi comprenda. La musica è una delle poche cose che riesca a farmi riflettere, o che riesca a farmi tornare la felicità e la forza di rialzarmi dopo un brutto fatto. Per me l’uomo da sempre ha avuto l’esigenza di una cosa che ci faccia passare il tempo in felicità, infatti fin dai tempi più antichi l’uomo produce musica.
