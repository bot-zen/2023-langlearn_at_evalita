Lettera aperta al sindaco di Roma.
Caro Sindaco,
le vorrei parlare di alcuni problemi che si possono notare girando per le vie di Roma, due in particolare.
Il primo, secondo il  miei  punto di vista, sono i mezzi pubblici, o meglio, la loro organizzazione. Essi vengono utilizzati da moltissimi ragazzi, grandi o piccoli che siano, per andare a scuola, per raggiungere il luogo in cui svolgono attività extracurriculari o semplicemente per incontrarsi con i propri amici. Come me, anche queste persone, se ne hanno la possibilità, però, evitano di prendere l'autobus perché spesso, non essendoci degli orari già segnati, fanno fare ritardo agli appuntamenti e quasi sempre dopo sono guai per loro!
I mezzi pubblici, inoltre, sono molto sporchi e frequentati da malavitosi e delinquenti perciò sarebbe meglio se ci fossero maggiori controlli per dare a tutti un senso maggiore di “protezione”.  Bhe , insomma, sarebbe bellissimo se prendessimo spunto dalle abitudini di altre città come – dico questo nome perché è una città che ho visitato molte volte – Londra.
La struttura dei loro autobus è a due piani in modo tale che esso non sia mai pieno di gente, ci sono due o addirittura tre controllori e senza il biglietto non ci si riesce proprio ad entrare! Dunque, provare ad imitare quell'organizzazione non sarebbe affatto male.
La seconda questione di cui vorrei parlarle sono i parchi pubblici, anch'essi frequentati da vandali, se si possono definire così, e perciò rovinati, sporcati e inquinati. Per risolvere questo problema è ovvio che non si può impedire di usufruirne a determinate persone, ma basterebbe un maggior numero del personale addetto alla pulizia di questi parchi. Inoltre, per il rispetto della sicurezza e dell'igiene delle persone, spesso di bambini, bisognerebbe separare le aree per i cani da quelle per la gente. Ho pensato questo perché tutti i sabati con il mio cagnolino vado al parco, quello più vicino a casa mia e mi accorgo che molti sono infastiditi dalla sua presenza ma io, desolata, non so in che altro posto posso andare per rispondere alle sue esigenze. Dopo averle posto questi piccoli problemi, caro Sindaco, ci terrei a precisarle che, secondo me, Roma è una città bellissima e unica nel suo genere! Nonostante abbia dei punti deboli sull'organizzazione, resterà sempre la città dove sono racchiusi tutti i miei ricordi più belli e dove, proprio grazie a ciò di cui le ho parlato, ho vissuto delle esperienze esilaranti e indimenticabili.
