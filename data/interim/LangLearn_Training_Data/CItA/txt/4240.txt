Il prof. Castelli
Il nostro prof. di italiano si chiama Enrico Castelli. È una sagoma, ad esempio in questo momento è in piedi sulla cattedra senza scarpe, per appendere dei cartelloni.
In classe ci fa morire dal ridere con battute fantastiche, va a scuola in bici con qualsiasi tempo oggi mi stava per investire con la sua bicicletta, perché occupavo il suo "parcheggio". Privato.
Voi penserete che sia un matto che non sa insegnare, invece è un genio, bravissimo.
Però quando si arrabbia è molto cattivo, per fortuna con noi non è mai successo seriamente.
Credo che sia di estrema sinistra, perché un giorno si è tolto di tasca dei volantini e me li ha dati, non ho capito molto ma credo che voglia che diventi un fanatico.  sui  volantini c'erano scritti degli articoli e delle leggi strane. Fa anche tantissima attività extrascolastica, tipo il cine-forum, il corso di scrittura creativa e non insegna solo nelle medie, anche all'università!
Insomma è una specie di creatura, un mito!
Comunque è decisamente strano; ho saputo da un mio amico di III che ha Castelli, che gli ha fatto scrivere il seguente tema: Un modo per suicidarsi. Queste io le chiamo "le scelte alla Castelli".
Non so perché ma secondo lui io devo essere più attivo e più partecipe alle lezioni.
Una cosa che mi ha dato un po' fastidio è stato quando mi ha messo al banco con Benedetta.
All'inizio ero contento perché dovevo starci solo 15 giorni, ma poi ci sono dovuto stare per circa un mese.
Per fortuna si è deciso a cambiare i posti e adesso mi ritrovo con Sara, una ragazza che mi piace, non so come ha fatto a capirlo, forse, comunque gli sono molto grato.
Ho scritto questo tema perché non avevo in mente nulla da scrivere, poi, quando si è messo in piedi sulla cattedra mi è venuta l'idea.
Sono veramente contento di averlo come prof, ma anche come persona è il prof che tutti i ragazzi sognano di avere!
