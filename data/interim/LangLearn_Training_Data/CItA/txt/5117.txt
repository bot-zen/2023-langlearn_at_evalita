Se io fossi una musica sarei “Just give me a reason” di Pink e Nate Ruess. Questa canzone mi mette allegria nonostante la canzone sia un po’ malinconica. Io, come la canzone, sono a volte felice e altre volte triste, con alti e bassi. A volte, invece, come tutte le persone della terra sono molto triste e arrabbiata, o assonnata… In quei casi mi sento come altre canzoni. 
Per esempio se sono triste mi sento come la canzone degli Imagine Drangons “It’s time” che mi fa pensare ai motivi della tristezza e mi solleva un pochino pensare che in quel momento la canzone si sente come me. Invece quando sono divertita mi sento come “Summer Paradise”  di  Simple Plan, piena di ritmo e di contentezza, come appunto succede in estate. Quella canzone è un po’ come me quando mi sto divertendo, veloce, allegra, con il cuore che corre dentro di me dalla felicità. Se invece sono nostalgica sono identica spiccicata a “Pompei” una canzone dei Bastille, che con la voce del cantante e le voci sotto  hanno  il potere di farmi diventare il cuore pesante come il piombo, come mi sento quando ho nostalgia di qualcuno o qualcosa in particolare. Se invece fossi arrabbiata sarei tutte le canzoni di  Avrile  Lavigne in particolare “What the hell”, che già si capisce dal titolo è piena di ira e rancore. Se invece fossi leggera e senza pensieri la canzone che mi rappresenterebbe di più sarebbe “Sligh Ride” dei Fun. Mi ci immedesimo perché quando non ho pensieri sento come dei campanelli che stanno nella canzone. Insomma sarei tante canzoni, che dipendono dal mio umore e dal mio modo di essere.
