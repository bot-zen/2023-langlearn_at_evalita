Mi chiamo Luca. Ho 12 anni. E sto andando a vivere in Australia...
Devo dire che già mi starebbe sul cavolo trasferirmi in Australia in generale, ma che mamma senza chiedere la mia opinione un giorno ha detto: «Bene Luca tra 2 settimane ci trasferiamo in Australia!» proprio non mi è andata giù. Che poi io sono un tipo per niente sedentario mi andrebbe pure bene di vivere in Australia ma solo quando sarò più grande e avrò già vissuto almeno un pezzetto della mia vita.
Fatto sta che siamo partiti. E sono spaventato. Ma non sono spaventato di ciò che troverò là, o meglio: un po' lo so ma non tanto quanto aver lasciato 12 anni della mia vita alle spalle... Perché non sto cambiando scuola, né città né regione... ma continente! Non mi potrò incontrare con i miei amici.  sto  andando dall'altra parte del globo! A 23 ore di aereo più scalo!!!
Fatto sta che stiamo a Fiumicino... siamo un po' in ritardo, come al solito. Facciamo il check-in al volo e prendiamo l'aereo...
L'aereo parte. Dopo 1 ora mi rompo le scatole e tiro fuori il computer per vedermi un film dato che l'aereo ha dato il permesso di "Utilizzare dispositivi elettronici purché in modalità aereo". Mezz'ora dopo arriviamo a Londra. Da lì facciamo uno scalo e prendiamo il diretto per Sidney. Partiamo. Mi vedo 1 film, 2 film, 3 film, 4 film, 5, 6, 7, 8!!!!!! Penso quanto manca? Guardo lo schermo luminoso. ANCORA 13 ORE E MEZZA!!!!!!!!!
Cerco di non annoiarmi ma non ce la faccio e mi appisolo. Mi sveglio... vedo che siamo quasi arrivati ma mi sento dannatamente stanco. Guardo il mio orologio... segna l'una e trenta di notte... e Roma. Maledetto jet-lag. Atterriamo, c'è il sole e il cielo azzurro ma fa un caldo abnorme.
Arriviamo alla nostra nuova casa, una bella casetta con tutte le nostre cose più care già dentro. Arrivate il giorno prima con un container. Siamo arrivati. MI manca casa in un modo assurdo... mi sento oppresso anche se siamo in una città che è 10 volte più grande di Roma. Mi sento oppresso perché la mia personalità secondo me sarà del tutto diversa dagli standard del paese. Forse in modo negativo... esatto in questo momento sono pessimista a tutti gli effetti. Vado a dormire senza cenare... sono stanco.
L'indomani facciamo un giretto della città, andiamo al mare e devo dire che è un posto splendido... mamma continua a provare A  di  convincermi che qui è tutto bellissimo... a volte si arrabbia perché trovo sempre il lato negativo delle cose, ma stavolta non vengo io a scusarmi perché anche pensandoci su per me è lei a essere in torto...
Trascorriamo 2 giorni così e poi arriva. Il primo giorno di scuola. A giugno. Stavolta sono super impaurito per ciò che mi aspetterà. Mi sento in trappola. Imparo ad andare a scuola da solo ma mamma mi accompagna ugualmente per firmare le scartoffie varie. E inizia il primo giorno... mi presentano ai compagni, e sembrano tutti normali e simpatici se non fosse che non capisco quasi  una  niente di inglese... i compagni provano subito a essere simpatici con me, ma è quella simpatia che è un po' forzata del tipo che provano a interessarsi ma in realtà non è così, quindi non li biasimo quando se ne vanno dal mio banco. Al suono della campanella ce ne andiamo. Oggi non è successo granché dato che era il primo giorno... Il secondo giorno scatta l'inferno... partono a raffica compiti interrogazioni e roba varia... Io provo a studiare sul serio ma me la cavicchio soltanto in matematica e geografia visto che sono quelle che richiedono di meno l'utilizzo delle parole... va avanti così per qualche settimana finché piano piano mi adatto anche alle altre materie e inizio a farmi degli amici anche se ogni giorno a casa non devo pensare agli amici in Italia se no mi viene un attacco di nostalgia. Il primo pagellino è andato non benissimo per la media, ma per me sì, dato che là sono straniero. Tutte D, due o tre C e perfino una B! Il resto dell'anno va così... più o meno bene... vengo promosso, mi faccio alcuni amici ma ancora nessun migliore amico o amica. L'Australia inizia a piacermi anche se ho sempre nostalgia di casa... ma d'altronde che posso farci... Sono italiano!
