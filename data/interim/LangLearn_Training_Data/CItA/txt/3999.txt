Non ho avuto neanche il tempo di avvicinarmi a lui che già corre, addentrandosi nelle svariate stanze colmate di cianfrusaglie di piccola taglia sparse ovunque.
Il nipote di Zia Geltrude è uno sciagurato che non augurerei mai a nessuno di incontrare. Salta, corre e fa cadere oggetti; salta, fa cadere oggetti e corre. È un bambino frenetico. È biondo, basso e magrolino … Ma per me assomiglia ad un gatto nero: non lo sopporto già più. Lo pedino, ho paura che faccia qualche cavolata… Lo vedo rallentare, si ferma si ferma! Questo è il momento adatto per saltargli addosso; ma mi blocco insieme a lui. È pietrificato ad osservare una ripugnante sedia in legno. In casa c’è un silenzio tombale: si sente solo lo strano cigolio della sedia stessa che dondola piano piano. Dagli occhi lucidi sembra intento a sedercisi sopra ! Non posso resistere! Basta! Mi svelo! Urlo, urlo. Non sembra capirmi. Mi guarda fisso negli occhi con aria da furfante. Piega le ginocchia; poggia le mani ai manici noo! Si siede. Zia Geltrude entra in salotto. Lo sapevo caspiterina! Si mette a piangere, come sempre. Gli riviene sempre in mente l’immagine di Rocco, suo defunto marito. Ormai sono anni che non c’è più, ma lei è così fragile e innamorata che non riesce a dimenticarlo. Lui, le aveva regalato quella sedia  al  anniversario del loro matrimonio. A me sembra un po’ indecente come regalo, ma a lei piaceva e lui ci si era impegnato tanto; non faceva il falegname e nemmeno il tappezziere: era uno studioso. Ma con Geltrude nella sua testa l’impossibile non era una regola ma una sfida! Per la sua cara moglie, la sedia era scomoda perciò ogni sera, finito di cenare, lui si sedeva  lì  e ci si addormentava. Zia Geltrude prende un fazzoletto, si asciuga le lacrime e mi getta un osso. Sono felice, ma mi dispiace per lei.
