L'aereo è partito da 2 ore ed è avvolto in una cortina di nuvole sopra il Tibet, a 12.000 m d'altezza, sono mezzo morto: abbiamo dovuto passare 6 ore a Francoforte ad aspettare l'altro uccello di ferro che ci avrebbe portati a Bangkok.
Mia madre dorme e mio padre è già in Thailandia (lui ci ha preceduti), non volevo partire, mi trovavo benissimo a Roma, ma il mio vecchio ha avuto un contratto da parte di un'azienda di gioielli e non ci ha pensato due volte. 
Quindi eccoci qua, avvolti in una cortina di nuvole sopra il Tibet, a 12.000 m d'altezza, penso ai miei amici, a Roma è  Settembre , ma qua... non so... ho molto sonno... e...
«Gianni, tesoro... siamo arrivati» è mia madre che mi chiama «S... si, mi alzo» le rispondo con la voce impastata di sonno.
Per fortuna i bagagli sono arrivati abbastanza presto e su un pulmino grigio metalizzato c'è mio padre, venuto a prenderci.
Infine arriviamo al residence, è un edificio modernissimo, leccatissimo e schifosissimo, non riuscirò a passarci neanche un giorno, ma poi ci pensa mia madre ad  abbatermi  definitivamente «Ti piace? Sarà la nostra casa per almeno 2 anni».
Con una faccia verdognola, come il wakamole di mia mamma (non lo sa fare, ma lo definisce il suo "cavallo di battaglia"), annuisco e salgo di corsa le scale fino all'appartamento.
Mi chiamo Gianni, ho 12 anni e sto per iniziare la seconda media, sono abbastanza alto, occhi nerissimi e capelli castani, sono simpatico e molto diretto nell'esprimere le mie emozioni e le cose che penso, a volte anche troppo.
Mia mamma è una donna sulla cinquantina, mi assomiglia, tranne che nel carattere: lei è cattiva e soprattutto  a  il controllo totale su ogni azione, conseguenza ed effetto che facciamo io e mio papà.
Mio padre invece (mi spiace dirlo) è un broccolo, anzi è una foglia di broccolo che ingiallisce, ogni giorno di più, di più, sempre di più, infine si stacca e viene calpestata e ricalpestata, finché la sua autostima non tracolla nell'oblio, poi comincia a lasciarsi andare definitivamente e infine si suicida.
Ecco questo è il quadro completo della mia famiglia, poverini, sono molto dispiaciuto per loro e cerco di aiutarli il più possibile: loro hanno tanto bisogno di aiuto.
Domani è il mio primo giorno di scuola; sono tesissimo.
La sveglia è suonata alle 7:30, alle 8:00 eravamo in macchina e alle 8:30, dopo aver attraversato un gran pezzo di città eravamo finalmente sotto scuola.
Quando sono entrato nella mia classe, mi sono guardato intorno, ho adocchiato un banco libero e mi ci sono seduto.
 Mi sono guardato in giro, nel complesso i miei nuovi compagni di classe, non sono male, spero di fare amicizia in qualche modo.
La giornata filava abbastanza bene, la professoressa mi ha presentato alla classe o qualcosa del genere e tutti si sono messi a ridere quando ha detto una parola che non ho minimamente capito.
A ricreazione, ho conosciuto un ragazzo thailandese che parla un po' d'italiano, ci siamo subito presi e abbiamo deciso di vederci dopo scuola.
Si chiama Lao, ha la mia età, però sono una buona spanna più alto di lui, ha origini tibetane e si è trasferito nella capitale da 3 anni, prima viveva con la sua famiglia in un villaggio sulle montagne nei pressi di una città di nome Chan Rai.
Dopo aver passato un paio d'ore con Lao, ci siamo raccontati molte cose (soprattutto io a lui), e sono tornato a casa. 
Ho saputo che i suoi genitori vivono ancora nel villaggio e quando ci sono le vacanze va a trovarli, ha una casa tutta sua e una lontana zia si occupa di lui. 
Mi trovavo bene a Bangkok, mamma è preoccupata che non riesco a "socializzare", come dice lei, perché un giorno mi ha chiesto «Quanti amici hai?» e le ho risposto «Compreso Lao? Uno!».
Erano i primi di novembre e la prima settimana di vacanza era alle porte, loro hanno il modulo americano, per cui ogni mese di scuola ci sono 7-8 giorni di riposo; Lao mi ha chiesto se volevo andare con lui a trovare i suoi genitori e visitare il villaggio.
Ho chiesto il permesso ai miei genitori che per fortuna hanno accettato.
Quindi il mattino del 10  Novembre  eravamo sul treno diretto a Pitsanulok, dove avremmo visitato dei templi bellissimi e avremmo passato la prima notte.
Dopo 2 ore e mezza siamo arrivati, io mi ero portato dietro qualche maglietta, due pantaloni e circa 500 euro,  la  il costo della vita è bassissimo.
Pitsanulok è una cittadina molto carina, abbiamo affittato 2 bici per girare templi.
Lao mi ha fatto da guida, per fortuna non c'era quasi nessuno e abbiamo potuto arrampicarci sui templi.
Dopo pranzo, verso le 2, Lao mi ha detto «Vieni voglio fare vedere cosa bellissima, però tu deve chiudere gli occhi»
Un po' irritato gli ho detto che andava bene, quindi mi ha bendato e abbiamo cominciato a camminare, mi teneva per mano  ondevitare  che cadessi, il percorso era tortuoso con qualche saliscendi, questo è tutto quello che ho potuto percepire sotto la tenda.
Infine ci siamo fermati, mi ha tolto la benda e in thailandese mi ha detto di guardare.
Davanti ai miei occhi si è celato uno spettacolo incredibile: una testa di Budda incastonata nelle radici di un albero centenario, uno strato di muschio umido dava un tocco magico a tutto.
Probabilmente è la cosa più bella che abbia mai visto.
Lao mi ha detto «Questo solo mia famiglia conosce, tu sei primo che vede, per favore non dire niente.»
Siamo rimasti in contemplazione per qualche minuto e poi dopo avermi bendato Lao mi ha ricondotto alle bici.
Il giorno successivo eravamo su un altro treno, che ci avrebbe condotti a Chan Rai, la città più vicina al villaggio di Lao.
Il programma era di dormire una notte a Chan Rai e poi di prendere un elefante che attraverso la jungla ci avrebbe portati a 2500 m al villaggio.
A nord la gente era più mite e discreta e soprattutto meno occidentalizzata.
Il 13  Novembre  eravamo sopra a un elefante, avevamo appena lasciato la città e ci stavamo inoltrando nella jungla selvaggia.
I banani ci accompagnavano e appena giravo lo sguardo i miei occhi venivano inondati da un'infinita gamma di colori: i colori della jungla.
I  bambu  si stagliavano nel cielo e quelli più massicci facevano da ombra a quelli più esili, come una mamma protegge il proprio piccolo.
Il condottiero dell'elefante spesso si inoltrava un po' tra il verde e tornava con quattro canne da zucchero, tre le dava all'elefante e l'ultima la tagliava e ripuliva per bene e poi ce la porgeva. I miei canini affondavano e poi succhiavo e un'ebrezza dolce e rinfrescante mi inondava tutto il corpo.
La jungla aveva lasciato il posto a un paesaggio più arido e oltrepassata l'ultima salita si distinguevano vagamente le forme delle capanne del villaggio.
Appena ci hanno scorto, ci sono subito venuti incontro (gli abitanti delle capanne), i primi della fila erano un uomo e una donna che mi ricordavano Lao e infatti lo chiamavano.
La sera ci siamo seduti per terra e abbiamo cominciato a mangiare con le mani da una grande ciotola di argilla, abbiamo chiacchierato molto e lo sciamano ci ha narrato vari miti e legende di eroi.
Siamo stati tre giorni nel villaggio e all'ora della partenza ci hanno dato dei doni, a me hanno regalato una sacchetta attaccata al collo con dentro della terra, dicendomi che avrebbe scacciato gli spiriti maligni.
A Lao invece  gli  hanno regalato un coltello di avorio, dicendogli che era di un suo antenato e di usarlo con  saggeza .
Ci hanno salutato pregandoci di tornare presto e una ragazzina mi ha dato un bacetto, ma questa  e  tutta un'altra storia!!!
