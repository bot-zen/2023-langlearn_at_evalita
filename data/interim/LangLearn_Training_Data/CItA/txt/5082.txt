Piazza Lante, ore 16.00. Entro nel parchetto indicato nella lettera, è molto più grande di quello che mi aspettavo. Vicino all'altalena ci sono due ragazzini, un maschio e una femmina, seduti su una panchina. Mi siedo vicino a loro, e osservo gli altri due: lei è una ragazzina di carnagione scura, ha una maglietta rosa, dei pantaloni bianchi e un velo sulla testa. Lui, invece ha dei pinocchietti color jeans, una t-shirt blu e una carnagione chiarissima, quasi cadaverica.
Per rompere l'imbarazzante silenzio che si è creato, incomincio io: «Ciao, io sono Ben e vengo dall'Uganda. Sono orfano, i miei genitori sono morti quando ero piccolo, mia madre di parto e mio padre in guerra. Per molto tempo ho vissuto nell'orfanotrofio, ma poi, quando avevo circa sette anni e mezzo, sono scappato e mi sono arruolato nell'esercito. Per me non è stata una bella esperienza, anche perché lì è il luogo dove è morto mio padre. Lì ho visto tutti giorni morti e feriti, bambini che facevano cose orribili per farsi alzare di grado. Ci mettevano un fucile in mano e ci dicevano che quello era la nostra seconda madre. Per noi era facile impugnare un fucile perché era abbastanza  leggera , ma comunque era abbastanza potente da uccidere più uomini. Per me è stato straziante andare in guerra, combattere e vedere compagni morire sotto i miei occhi. Ma la cosa più orribile e mostruosa era il fatto che noi venivamo mandati avanti i più grandi venivano mandati dietro, lasciando che l'esercito nemico uccidesse noi per primi. Io e un mio amico abbiamo avuto la possibilità di andarcene, anche se non per il migliore dei motivi: il mio amico è diventato pazzo, ha gli incubi sulla guerra ogni notte, mentre a me hanno sparato alle gambe, me le hanno dovute amputare e mi hanno messo una protesi. Sono stato marchiato a vita dalla mia attività passata di bambino-soldato». Adesso è il turno di parlare della ragazzina indiana. «Ciao, io sono Mim, vengo dal Bangladesh e lavoro tuttora per una ricca famiglia indiana. Loro non sanno che io sto qui, anzi, tremo solo al pensiero di cosa mi possano fare, se scoprono la mia piccola fuga, anche se stanno alle Hawaii in vacanza. Io lavoro per loro da quando avevo cinque anni, la mia famiglia mi ha "ceduto" a loro per poche centinaia di rupie all'anno e anzi, sono fortunati che li pagano; di solito le altre famiglie si accontentano di avere una bocca in meno da sfamare. Nella famiglia in cui lavoro, quello che mi ordinano devo fare, senza fiatare, altrimenti sono guai. Per me è bruttissimo essere al loro servizio, soprattutto quando vedo i bambini giocare, che vivono quell'infanzia che a me è stata negata. Li faccio lavori di tutti i tipi: manuali, porto al pascolo le pecore, cucino, faccio vestiti con la lana... Insomma, faccio un po' di tutto. So benissimo che questa è schiavitù e che dovrei reagire a questa situazione, ma ho troppa paura che mi picchino: una volta mi sono lamentata per la fame, da piccola, e il mio padrone si è arrabbiato, dicendo che dovevo soltanto fare quello che diceva lui. Il giorno dopo avrei dovuto lamentarmi per il dolore che mi provocavano i lividi su tutto il corpo.» Mim ha gli occhi colmi di rabbia e di tristezza, forse per i brutti ricordi, forse per l'infanzia mai passata.
Il ragazzino, che fino ad ora era stato zitto, inizia a parlare, con un forte accento russo: «Ciao, ragazzi, io sono Alec e vengo dalla Russia. Mi sono trasferito in Italia tre anni fa. Le vostre storie sono tutte e due molto brutte, tutti e due avete avuto un brutto passato e, nel caso di Mim, presente. La mia storia è, purtroppo, brutta, ma per fortuna passata. Delle persone, cattive e meschine, ci sfruttavano, a me e ad un gruppetto di ragazzini, come me senza casa e senza famiglia. Loro ci costringevano a rubare nelle piazze cellulari e altri oggetti che si potevano vendere. Era bruttissimo, perché la gente ci considerava ladri, ma noi rubavamo solo   sopravvivere. Al giorno ognuno di noi doveva portare almeno 350 euro e se non li portavamo ci picchiavano. Dicevano che dovevamo solo ringraziarli che ci avevano portati in Italia. Io e un paio di compagni ad un certo punto ci siamo ribellati e abbiamo detto ai nostri capi che ce ne andavamo e che non avremmo né più fatto né portato quello che ci chiedevano. Loro ci hanno picchiato, ma ormai non ci potevano più far cambiare idea. Quella notte siamo scappati e ci siamo divisi: i miei amici sono tornati in Russia, mentre io sono rimasto qui, dove vivo con i miei genitori adottivi. Sono stato fortunato, e a volte mi chiedo cosa starei facendo in questo momento se non mi fossi ribellato. Ogni volta che sto per strada e vedo un signore dare uno schiaffo ad un bambino, voglio intervenire; ma un secondo dopo realizzo che è solo un padre che punisce il proprio figlio». Per tutto il racconto Alec ha pianto: ricordarsi di quei momenti brutti deve averlo scosso molto. Le nostre vite non sono state facili e sarà altrettanto difficile scordarsi quello che abbiamo vissuto.
Piazza Lante, ore 18.00. Ci salutiamo, usciamo dal parchetto, ci guardiamo e ce ne torniamo ognuno a casa propria.
