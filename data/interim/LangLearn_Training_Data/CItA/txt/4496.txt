Come iniziare? È mezz'ora che ci penso ma il foglio è ancora bianco. Boh, partiamo un  pò  dalla statistica! Hanno censito, solo in Europa, 1 milione e mezzo di bambini, comprati, venduti e sfruttati in un solo anno. Ciò significa che, ogni anno, prendendo la calcolatrice, una percentuale assurda della popolazione viene sfruttata. È come dire metà Roma di bambini sfruttati!
Gli sfruttamenti, però, sono di diversi tipi. Puoi obbligare un bambino a lavorare, a rubare, a fare la guerra. Purtroppo i modi sono troppi. Probabilmente la situazione più vicina a noi sono le NIKE. Ormai praticamente tutti hanno scarpe, magliette, felpe e cappelli di questa marca e, di questi tutti, penso che solo 1/28 dei ragazzi sa chi li produce. Sono ragazzi come noi che, in scantinati bui e umidi, cuciono e fabbricano abiti e scarpe per noi. Ciò succede anche perché i bambini hanno mani più piccole che, secondo gli aguzzini, sono perfette per questi lavori. Se volete saperne ancora leggete: La scuola o la scarpa. È un racconto che può farvi rendere conto di questo problema molto bene. Volevo parlare anche di un altro tipo di sfruttamento che, secondo me, è il peggiore. Si tratta dei bambini soldato. Per me è il peggiore perché i bambini poi verranno perseguitati da questi incubi per sempre. Non puoi toglierti una cosa così dalla testa.
Con questo concludo dicendo che, se tutti ci impegnassimo in qualche modo, magari aiutando le associazioni che si occupano del problema, allora qualcosa si risolverebbe. Non tutto ma qualcosa sì.
So bene che una pagina su questo argomento non basta proprio, però è ciò che ho scritto quindi direi che tutto ciò che posso aggiungere è un punto. Fatto!
